{"title":"बारात का जनकपुर में आना और स्वागतादि","image":"img_aarti_hanumaanji","Slok":[{"pos":"1","type":"chopai","slok":"कनक कलस भरि कोपर थारा। भाजन ललित अनेक प्रकारा॥\nभरे सुधा सम सब पकवाने। नाना भाँति न जाहिं बखाने॥1॥","meaning":"(दूध, शर्बत, ठंडाई, जल आदि से) भरकर सोने के कलश तथा जिनका वर्णन नहीं हो सकता ऐसे अमृत के समान भाँति-भाँति के सब पकवानों से भरे हुए परात, थाल आदि अनेक प्रकार के सुंदर बर्तन,॥1॥"},{"pos":"1","type":"chopai","slok":"फल अनेक बर बस्तु सुहाईं। हरषि भेंट हित भूप पठाईं॥\nभूषन बसन महामनि नाना। खग मृग हय गय बहुबिधि जाना॥2॥","meaning":"उत्तम फल तथा और भी अनेकों सुंदर वस्तुएँ राजा ने हर्षित होकर भेंट के लिए भेजीं। गहने, कपड़े, नाना प्रकार की मूल्यवान मणियाँ (रत्न), पक्षी, पशु, घोड़े, हाथी और बहुत तरह की सवारियाँ,॥2॥"},{"pos":"1","type":"chopai","slok":"मंगल सगुन सुगंध सुहाए। बहुत भाँति महिपाल पठाए॥\nदधि चिउरा उपहार अपारा। भरि भरि काँवरि चले कहारा॥3॥","meaning":"तथा बहुत प्रकार के सुगंधित एवं सुहावने मंगल द्रव्य और शगुन के पदार्थ राजा ने भेजे। दही, चिउड़ा और अगणित उपहार की चीजें काँवरों में भर-भरकर कहार चले॥3॥"},{"pos":"1","type":"chopai","slok":"अगवानन्ह जब दीखि बराता। उर आनंदु पुलक भर गाता॥\nदेखि बनाव सहित अगवाना। मुदित बरातिन्ह हने निसाना॥4॥","meaning":"अगवानी करने वालों को जब बारात दिखाई दी, तब उनके हृदय में आनंद छा गया और शरीर रोमांच से भर गया। अगवानों को सज-धज के साथ देखकर बारातियों ने प्रसन्न होकर नगाड़े बजाए॥4॥"},{"pos":"1","type":"doha","slok":"हरषि परसपर मिलन हित कछुक चले बगमेल।\nजनु आनंद समुद्र दुइ मिलत बिहाइ सुबेल॥305॥","meaning":"(बाराती तथा अगवानों में से) कुछ लोग परस्पर मिलने के लिए हर्ष के मारे बाग छोड़कर (सरपट) दौड़ चले और ऐसे मिले मानो आनंद के दो समुद्र मर्यादा छोड़कर मिलते हों॥305॥"},{"pos":"1","type":"chopai","slok":"बरषि सुमन सुर सुंदरि गावहिं। मुदित देव दुंदुभीं बजावहिं॥\nबस्तु सकल राखीं नृप आगें। बिनय कीन्हि तिन्ह अति अनुरागें॥1॥","meaning":"देवसुंदरियाँ फूल बरसाकर गीत गा रही हैं और देवता आनंदित होकर नगाड़े बजा रहे हैं। (अगवानी में आए हुए) उन लोगों ने सब चीजें दशरथजी के आगे रख दीं और अत्यन्त प्रेम से विनती की॥1॥"},{"pos":"1","type":"chopai","slok":"प्रेम समेत रायँ सबु लीन्हा। भै बकसीस जाचकन्हि दीन्हा॥\nकरि पूजा मान्यता बड़ाई। जनवासे कहुँ चले लवाई॥2॥","meaning":"राजा दशरथजी ने प्रेम सहित सब वस्तुएँ ले लीं, फिर उनकी बख्शीशें होने लगीं और वे याचकों को दे दी गईं। तदनन्तर पूजा, आदर-सत्कार और बड़ाई करके अगवान लोग उनको जनवासे की ओर लिवा ले चले॥2॥"},{"pos":"1","type":"chopai","slok":"बसन बिचित्र पाँवड़े परहीं। देखि धनदु धन मदु परिहरहीं॥\nअति सुंदर दीन्हेउ जनवासा। जहँ सब कहुँ सब भाँति सुपासा॥3॥","meaning":"विलक्षण वस्त्रों के पाँवड़े पड़ रहे हैं, जिन्हें देखकर कुबेर भी अपने धन का अभिमान छोड़ देते हैं। बड़ा सुंदर जनवासा दिया गया, जहाँ सबको सब प्रकार का सुभीता था॥3॥"},{"pos":"1","type":"chopai","slok":"जानी सियँ बरात पुर आई। कछु निज महिमा प्रगटि जनाई॥\nहृदयँ सुमिरि सब सिद्धि बोलाईं। भूप पहुनई करन पठाईं॥4॥","meaning":"सीताजी ने बारात जनकपुर में आई जानकर अपनी कुछ महिमा प्रकट करके दिखलाई। हृदय में स्मरणकर सब सिद्धियों को बुलाया और उन्हें राजा दशरथजी की मेहमानी करने के लिए भेजा॥4॥"},{"pos":"1","type":"doha","slok":"सिधि सब सिय आयसु अकनि गईं जहाँ जनवास।\nलिएँ संपदा सकल सुख सुरपुर भोग बिलास॥306॥","meaning":"सीताजी की आज्ञा सुनकर सब सिद्धियाँ जहाँ जनवासा था, वहाँ सारी सम्पदा, सुख और इंद्रपुरी के भोग-विलास को लिए हुए गईं॥306॥"},{"pos":"1","type":"chopai","slok":"निज निज बास बिलोकि बराती। सुर सुख सकल सुलभ सब भाँती॥\nबिभव भेद कछु कोउ न जाना। सकल जनक कर करहिं बखाना॥1॥","meaning":"बारातियों ने अपने-अपने ठहरने के स्थान देखे तो वहाँ देवताओं के सब सुखों को सब प्रकार से सुलभ पाया। इस ऐश्वर्य का कुछ भी भेद कोई जान न सका। सब जनकजी की बड़ाई कर रहे हैं॥1॥"},{"pos":"1","type":"chopai","slok":"सिय महिमा रघुनायक जानी। हरषे हृदयँ हेतु पहिचानी॥\nपितु आगमनु सुनत दोउ भाई। हृदयँ न अति आनंदु अमाई॥2॥","meaning":"श्री रघुनाथजी यह सब सीताजी की महिमा जानकर और उनका प्रेम पहचानकर हृदय में हर्षित हुए। पिता दशरथजी के आने का समाचार सुनकर दोनों भाइयों के हृदय में महान आनंद समाता न था॥2॥"},{"pos":"1","type":"chopai","slok":"सकुचन्ह कहि न सकत गुरु पाहीं। पितु दरसन लालचु मन माहीं॥\nबिस्वामित्र बिनय बड़ि देखी। उपजा उर संतोषु बिसेषी॥3॥","meaning":"संकोचवश वे गुरु विश्वामित्रजी से कह नहीं सकते थे, परन्तु मन में पिताजी के दर्शनों की लालसा थी। विश्वामित्रजी ने उनकी बड़ी नम्रता देखी, तो उनके हृदय में बहुत संतोष उत्पन्न हुआ॥3॥"},{"pos":"1","type":"chopai","slok":"हरषि बंधु दोउ हृदयँ लगाए। पुलक अंग अंबक जल छाए॥\nचले जहाँ दसरथु जनवासे। मनहुँ सरोबर तकेउ पिआसे॥4॥","meaning":"प्रसन्न होकर उन्होंने दोनों भाइयों को हृदय से लगा लिया। उनका शरीर पुलकित हो गया और नेत्रों में (प्रेमाश्रुओं का) जल भर आया। वे उस जनवासे को चले, जहाँ दशरथजी थे। मानो सरोवर प्यासे की ओर लक्ष्य करके चला हो॥4॥"},{"pos":"1","type":"doha","slok":"भूप बिलोके जबहिं मुनि आवत सुतन्ह समेत।\nउठे हरषि सुखसिंधु महुँ चले थाह सी लेत॥307॥","meaning":"जब राजा दशरथजी ने पुत्रों सहित मुनि को आते देखा, तब वे हर्षित होकर उठे और सुख के समुद्र में थाह सी लेते हुए चले॥307॥"},{"pos":"1","type":"chopai","slok":"मुनिहि दंडवत कीन्ह महीसा। बार बार पद रज धरि सीसा॥\nकौसिक राउ लिए उर लाई। कहि असीस पूछी कुसलाई॥1॥","meaning":"पृथ्वीपति दशरथजी ने मुनि की चरणधूलि को बारंबार सिर पर चढ़ाकर उनको दण्डवत्‌ प्रणाम किया। विश्वामित्रजी ने राजा को उठाकर हृदय से लगा लिया और आशीर्वाद देकर कुशल पूछी॥1॥"},{"pos":"1","type":"chopai","slok":"पुनि दंडवत करत दोउ भाई। देखि नृपति उर सुखु न समाई॥\nसुत हियँ लाइ दुसह दुख मेटे। मृतक सरीर प्रान जनु भेंटे॥2॥","meaning":"फिर दोनों भाइयों को दण्डवत्‌ प्रणाम करते देखकर राजा के हृदय में सुख समाया नहीं। पुत्रों को (उठाकर) हृदय से लगाकर उन्होंने अपने (वियोगजनित) दुःसह दुःख को मिटाया। मानो मृतक शरीर को प्राण मिल गए हों॥2॥"},{"pos":"1","type":"chopai","slok":" पुनि बसिष्ठ पद सिर तिन्ह नाए। प्रेम मुदित मुनिबर उर लाए॥\nबिप्र बृंद बंदे दुहुँ भाईं। मनभावती असीसें पाईं॥3॥","meaning":"फिर उन्होंने वशिष्ठजी के चरणों में सिर नवाया। मुनि श्रेष्ठ ने प्रेम के आनंद में उन्हें हृदय से लगा लिया। दोनों भाइयों ने सब ब्राह्मणों की वंदना की और मनभाए आशीर्वाद पाए॥3॥"},{"pos":"1","type":"chopai","slok":"भरत सहानुज कीन्ह प्रनामा। लिए उठाइ लाइ उर रामा॥\nहरषे लखन देखि दोउ भ्राता। मिले प्रेम परिपूरित गाता॥4॥","meaning":"भरतजी ने छोटे भाई शत्रुघ्न सहित श्री रामचन्द्रजी को प्रणाम किया। श्री रामजी ने उन्हें उठाकर हृदय से लगा लिया। लक्ष्मणजी दोनों भाइयों को देखकर हर्षित हुए और प्रेम से परिपूर्ण हुए शरीर से उनसे मिले॥4॥"},{"pos":"1","type":"doha","slok":"पुरजन परिजन जातिजन जाचक मंत्री मीत।\nमिले जथाबिधि सबहि प्रभु परम कृपाल बिनीत॥308॥","meaning":"तदन्तर परम कृपालु और विनयी श्री रामचन्द्रजी अयोध्यावासियों, कुटुम्बियों, जाति के लोगों, याचकों, मंत्रियों और मित्रों सभी से यथा योग्य मिले॥308॥"},{"pos":"1","type":"chopai","slok":"रामहि देखि बरात जुड़ानी। प्रीति कि रीति न जाति बखानी॥\nनृप समीप सोहहिं सुत चारी। जनु धन धरमादिक तनुधारी॥1॥","meaning":"श्री रामचन्द्रजी को देखकर बारात शीतल हुई (राम के वियोग में सबके हृदय में जो आग जल रही थी, वह शांत हो गई)। प्रीति की रीति का बखान नहीं हो सकता। राजा के पास चारों पुत्र ऐसी शोभा पा रहे हैं, मानो अर्थ, धर्म, काम और मोक्ष शरीर धारण किए हुए हों॥1॥"},{"pos":"1","type":"chopai","slok":"सुतन्ह समेत दसरथहि देखी। मुदित नगर नर नारि बिसेषी॥\nसुमन बरिसि सुर हनहिं निसाना। नाकनटीं नाचहिं करि गाना॥2॥","meaning":"पुत्रों सहित दशरथजी को देखकर नगर के स्त्री-पुरुष बहुत ही प्रसन्न हो रहे हैं। (आकाश में) देवता फूलों की वर्षा करके नगाड़े बजा रहे हैं और अप्सराएँ गा-गाकर नाच रही हैं॥2॥"},{"pos":"1","type":"chopai","slok":"सतानंद अरु बिप्र सचिव गन। मागध सूत बिदुष बंदीजन॥\nसहित बरात राउ सनमाना। आयसु मागि फिरे अगवाना॥3॥","meaning":"अगवानी में आए हुए शतानंदजी, अन्य ब्राह्मण, मंत्रीगण, मागध, सूत, विद्वान और भाटों ने बारात सहित राजा दशरथजी का आदर-सत्कार किया। फिर आज्ञा लेकर वे वापस लौटे॥3॥"},{"pos":"1","type":"chopai","slok":"प्रथम बरात लगन तें आई। तातें पुर प्रमोदु अधिकाई॥\nब्रह्मानंदु लोग सब लहहीं। बढ़हुँ दिवस निसि बिधि सन कहहीं॥4॥","meaning":"बारात लग्न के दिन से पहले आ गई है, इससे जनकपुर में अधिक आनंद छा रहा है। सब लोग ब्रह्मानंद प्राप्त कर रहे हैं और विधाता से मनाकर कहते हैं कि दिन-रात बढ़ जाएँ (बड़े हो जाएँ)॥4॥"},{"pos":"1","type":"doha","slok":"रामु सीय सोभा अवधि सुकृत अवधि दोउ राज।\nजहँ तहँ पुरजन कहहिं अस मिलि नर नारि समाज॥309॥","meaning":"श्री रामचन्द्रजी और सीताजी सुंदरता की सीमा हैं और दोनों राजा पुण्य की सीमा हैं, जहाँ-तहाँ जनकपुरवासी स्त्री-पुरुषों के समूह इकट्ठे हो-होकर यही कह रहे हैं॥309॥"},{"pos":"1","type":"chopai","slok":"जनक सुकृत मूरति बैदेही। दसरथ सुकृत रामु धरें देही॥\nइन्ह सम काहुँ न सिव अवराधे। काहुँ न इन्ह समान फल लाधे॥1॥","meaning":"जनकजी के सुकृत (पुण्य) की मूर्ति जानकीजी हैं और दशरथजी के सुकृत देह धारण किए हुए श्री रामजी हैं। इन (दोनों राजाओं) के समान किसी ने शिवजी की आराधना नहीं की और न इनके समान किसी ने फल ही पाए॥1॥"},{"pos":"1","type":"chopai","slok":"इन्ह सम कोउ न भयउ जग माहीं। है नहिं कतहूँ होनेउ नाहीं॥\nहम सब सकल सुकृत कै रासी। भए जग जनमि जनकपुर बासी॥2॥","meaning":"इनके समान जगत में न कोई हुआ, न कहीं है, न होने का ही है। हम सब भी सम्पूर्ण पुण्यों की राशि हैं, जो जगत में जन्म लेकर जनकपुर के निवासी हुए,॥2॥"},{"pos":"1","type":"chopai","slok":"जिन्ह जानकी राम छबि देखी। को सुकृती हम सरिस बिसेषी॥\nपुनि देखब रघुबीर बिआहू। लेब भली बिधि लोचन लाहू॥3॥","meaning":"और जिन्होंने जानकीजी और श्री रामचन्द्रजी की छबि देखी है। हमारे सरीखा विशेष पुण्यात्मा कौन होगा! और अब हम श्री रघुनाथजी का विवाह देखेंगे और भलीभाँति नेत्रों का लाभ लेंगे॥3॥"},{"pos":"1","type":"chopai","slok":"कहहिं परसपर कोकिलबयनीं। एहि बिआहँ बड़ लाभु सुनयनीं॥\nबड़ें भाग बिधि बात बनाई। नयन अतिथि होइहहिं दोउ भाई॥4॥","meaning":"कोयल के समान मधुर बोलने वाली स्त्रियाँ आपस में कहती हैं कि हे सुंदर नेत्रों वाली! इस विवाह में बड़ा लाभ है। बड़े भाग्य से विधाता ने सब बात बना दी है, ये दोनों भाई हमारे नेत्रों के अतिथि हुआ करेंगे॥4॥"},{"pos":"1","type":"doha","slok":"बारहिं बार सनेह बस जनक बोलाउब सीय।\nलेन आइहहिं बंधु दोउ कोटि काम कमनीय॥310॥","meaning":"जनकजी स्नेहवश बार-बार सीताजी को बुलावेंगे और करोड़ों कामदेवों के समान सुंदर दोनों भाई सीताजी को लेने (विदा कराने) आया करेंगे॥310॥"},{"pos":"1","type":"chopai","slok":"बिबिध भाँति होइहि पहुनाई। प्रिय न काहि अस सासुर माई॥\nतब तब राम लखनहि निहारी। होइहहिं सब पुर लोग सुखारी॥1॥","meaning":"तब उनकी अनेकों प्रकार से पहुनाई होगी। सखी! ऐसी ससुराल किसे प्यारी न होगी! तब-तब हम सब नगर निवासी श्री राम-लक्ष्मण को देख-देखकर सुखी होंगे॥1॥"},{"pos":"1","type":"chopai","slok":"सखि जस राम लखन कर जोटा। तैसेइ भूप संग हुइ ढोटा॥\nस्याम गौर सब अंग सुहाए। ते सब कहहिं देखि जे आए॥2॥","meaning":"हे सखी! जैसा श्री राम-लक्ष्मण का जोड़ा है, वैसे ही दो कुमार राजा के साथ और भी हैं। वे भी एक श्याम और दूसरे गौर वर्ण के हैं, उनके भी सब अंग बहुत सुंदर हैं। जो लोग उन्हें देख आए हैं, वे सब यही कहते हैं॥2॥"},{"pos":"1","type":"chopai","slok":"कहा एक मैं आजु निहारे। जनु बिरंचि निज हाथ सँवारे॥\nभरतु राम ही की अनुहारी। सहसा लखि न सकहिं नर नारी॥3॥","meaning":"एक ने कहा- मैंने आज ही उन्हें देखा है, इतने सुंदर हैं, मानो ब्रह्माजी ने उन्हें अपने हाथों सँवारा है। भरत तो श्री रामचन्द्रजी की ही शकल-सूरत के हैं। स्त्री-पुरुष उन्हें सहसा पहचान नहीं सकते॥3॥"},{"pos":"1","type":"chopai","slok":"लखनु सत्रुसूदनु एकरूपा। नख सिख ते सब अंग अनूपा॥\nमन भावहिं मुख बरनि न जाहीं। उपमा कहुँ त्रिभुवन कोउ नाहीं॥4॥","meaning":"लक्ष्मण और शत्रुघ्न दोनों का एक रूप है। दोनों के नख से शिखा तक सभी अंग अनुपम हैं। मन को बड़े अच्छे लगते हैं, पर मुख से उनका वर्णन नहीं हो सकता। उनकी उपमा के योग्य तीनों लोकों में कोई नहीं है॥4॥"},{"pos":"1","type":"chhand","slok":"उपमा न कोउ कह दास तुलसी कतहुँ कबि कोबिद कहैं।\nबल बिनय बिद्या सील सोभा सिंधु इन्ह से एइ अहैं॥\nपुर नारि सकल पसारि अंचल बिधिहि बचन सुनावहीं॥\nब्याहिअहुँ चारिउ भाइ एहिं पुर हम सुमंगल गावहीं॥","meaning":"दास तुलसी कहता है कवि और कोविद (विद्वान) कहते हैं, इनकी उपमा कहीं कोई नहीं है। बल, विनय, विद्या, शील और शोभा के समुद्र इनके समान ये ही हैं। जनकपुर की सब स्त्रियाँ आँचल फैलाकर विधाता को यह वचन (विनती) सुनाती हैं कि चारों भाइयों का विवाह इसी नगर में हो और हम सब सुंदर मंगल गावें।"},{"pos":"1","type":"sortha","slok":"कहहिं परस्पर नारि बारि बिलोचन पुलक तन।\nसखि सबु करब पुरारि पुन्य पयोनिधि भूप दोउ॥311॥","meaning":"नेत्रों में (प्रेमाश्रुओं का) जल भरकर पुलकित शरीर से स्त्रियाँ आपस में कह रही हैं कि हे सखी! दोनों राजा पुण्य के समुद्र हैं, त्रिपुरारी शिवजी सब मनोरथ पूर्ण करेंगे॥311॥"},{"pos":"1","type":"chopai","slok":"एहि बिधि सकल मनोरथ करहीं। आनँद उमगि उमगि उर भरहीं॥\nजे नृप सीय स्वयंबर आए। देखि बंधु सब तिन्ह सुख पाए॥1॥","meaning":"इस प्रकार सब मनोरथ कर रही हैं और हृदय को उमंग-उमंगकर (उत्साहपूर्वक) आनंद से भर रही हैं। सीताजी के स्वयंवर में जो राजा आए थे, उन्होंने भी चारों भाइयों को देखकर सुख पाया॥1॥"},{"pos":"1","type":"chopai","slok":"कहत राम जसु बिसद बिसाला। निज निज भवन गए महिपाला॥\nगए बीति कछु दिन एहि भाँती। प्रमुदित पुरजन सकल बराती॥2॥","meaning":"श्री रामचन्द्रजी का निर्मल और महान यश कहते हुए राजा लोग अपने-अपने घर गए। इस प्रकार कुछ दिन बीत गए। जनकपुर निवासी और बाराती सभी बड़े आनंदित हैं॥2॥"},{"pos":"1","type":"chopai","slok":"मंगल मूल लगन दिनु आवा। हिम रितु अगहनु मासु सुहावा॥\nग्रह तिथि नखतु जोगु बर बारू। लगन सोधि बिधि कीन्ह बिचारू॥3॥","meaning":"मंगलों का मूल लग्न का दिन आ गया। हेमंत ऋतु और सुहावना अगहन का महीना था। ग्रह, तिथि, नक्षत्र, योग और वार श्रेष्ठ थे। लग्न (मुहूर्त) शोधकर ब्रह्माजी ने उस पर विचार किया,॥3॥"},{"pos":"1","type":"chopai","slok":" पठै दीन्हि नारद सन सोई। गनी जनक के गनकन्ह जोई॥\nसुनी सकल लोगन्ह यह बाता। कहहिं जोतिषी आहिं बिधाता॥4॥","meaning":"और उस (लग्न पत्रिका) को नारदजी के हाथ (जनकजी के यहाँ) भेज दिया। जनकजी के ज्योतिषियों ने भी वही गणना कर रखी थी। जब सब लोगों ने यह बात सुनी तब वे कहने लगे- यहाँ के ज्योतिषी भी ब्रह्मा ही हैं॥4॥"},{"pos":"1","type":"doha","slok":"धेनुधूरि बेला बिमल सकल सुमंगल मूल।\nबिप्रन्ह कहेउ बिदेह सन जानि सगुन अनुकूल॥312॥","meaning":"निर्मल और सभी सुंदर मंगलों की मूल गोधूलि की पवित्र बेला आ गई और अनुकूल शकुन होने लगे, यह जानकर ब्राह्मणों ने जनकजी से कहा॥312॥"},{"pos":"1","type":"chopai","slok":"उपरोहितहि कहेउ नरनाहा। अब बिलंब कर कारनु काहा॥\nसतानंद तब सचिव बोलाए। मंगल सकल साजि सब ल्याए॥1॥","meaning":"तब राजा जनक ने पुरोहित शतानंदजी से कहा कि अब देरी का क्या कारण है। तब शतानंदजी ने मंत्रियों को बुलाया। वे सब मंगल का सामान सजाकर ले आए॥1॥"},{"pos":"1","type":"chopai","slok":"संख निसान पनव बहु बाजे। मंगल कलस सगुन सुभ साजे॥\nसुभग सुआसिनि गावहिं गीता। करहिं बेद धुनि बिप्र पुनीता॥2॥","meaning":"शंख, नगाड़े, ढोल और बहुत से बाजे बजने लगे तथा मंगल कलश और शुभ शकुन की वस्तुएँ (दधि, दूर्वा आदि) सजाई गईं। सुंदर सुहागिन स्त्रियाँ गीत गा रही हैं और पवित्र ब्राह्मण वेद की ध्वनि कर रहे हैं॥2॥"},{"pos":"1","type":"chopai","slok":"लेन चले सादर एहि भाँती। गए जहाँ जनवास बराती॥\nकोसलपति कर देखि समाजू। अति लघु लाग तिन्हहि सुरराजू॥3॥","meaning":"सब लोग इस प्रकार आदरपूर्वक बारात को लेने चले और जहाँ बारातियों का जनवासा था, वहाँ गए। अवधपति दशरथजी का समाज (वैभव) देखकर उनको देवराज इन्द्र भी बहुत ही तुच्छ लगने लगे॥3॥"},{"pos":"1","type":"chopai","slok":"भयउ समउ अब धारिअ पाऊ। यह सुनि परा निसानहिं घाऊ ॥\nगुरहि पूछि करि कुल बिधि राजा। चले संग मुनि साधु समाजा॥4॥","meaning":"(उन्होंने जाकर विनती की-) समय हो गया, अब पधारिए। यह सुनते ही नगाड़ों पर चोट पड़ी। गुरु वशिष्ठजी से पूछकर और कुल की सब रीतियों को करके राजा दशरथजी मुनियों और साधुओं के समाज को साथ लेकर चले॥4॥"},{"pos":"1","type":"doha","slok":"भाग्य बिभव अवधेस कर देखि देव ब्रह्मादि।\nलगे सराहन सहस मुख जानि जनम निज बादि॥313॥","meaning":"अवध नरेश दशरथजी का भाग्य और वैभव देखकर और अपना जन्म व्यर्थ समझकर, ब्रह्माजी आदि देवता हजारों मुखों से उसकी सराहना करने लगे॥313॥"},{"pos":"1","type":"chopai","slok":"सुरन्ह सुमंगल अवसरु जाना। बरषहिं सुमन बजाइ निसाना॥\nसिव ब्रह्मादिक बिबुध बरूथा। चढ़े बिमानन्हि नाना जूथा॥1॥","meaning":"देवगण सुंदर मंगल का अवसर जानकर, नगाड़े बजा-बजाकर फूल बरसाते हैं। शिवजी, ब्रह्माजी आदि देववृन्द यूथ (टोलियाँ) बना-बनाकर विमानों पर जा चढ़े॥1॥"},{"pos":"1","type":"chopai","slok":"प्रेम पुलक तन हृदयँ उछाहू। चले बिलोकन राम बिआहू॥\nदेखि जनकपुरु सुर अनुरागे। निज निज लोक सबहिं लघु लागे॥2॥","meaning":"और प्रेम से पुलकित शरीर हो तथा हृदय में उत्साह भरकर श्री रामचन्द्रजी का विवाह देखने चले। जनकपुर को देखकर देवता इतने अनुरक्त हो गए कि उन सबको अपने-अपने लोक बहुत तुच्छ लगने लगे॥2॥"},{"pos":"1","type":"chopai","slok":"चितवहिं चकित बिचित्र बिताना। रचना सकल अलौकिक नाना।\nनगर नारि नर रूप निधाना। सुघर सुधरम सुसील सुजाना॥3॥","meaning":"विचित्र मंडप को तथा नाना प्रकार की सब अलौकिक रचनाओं को वे चकित होकर देख रहे हैं। नगर के स्त्री-पुरुष रूप के भंडार, सुघड़, श्रेष्ठ धर्मात्मा, सुशील और सुजान हैं॥3॥"},{"pos":"1","type":"chopai","slok":"तिन्हहि देखि सब सुर सुरनारीं। भए नखत जनु बिधु उजिआरीं॥\nबिधिहि भयउ आचरजु बिसेषी। निज करनी कछु कतहुँ न देखी॥4॥","meaning":"उन्हें देखकर सब देवता और देवांगनाएँ ऐसे प्रभाहीन हो गए जैसे चन्द्रमा के उजियाले में तारागण फीके पड़ जाते हैं। ब्रह्माजी को विशेष आश्चर्य हुआ, क्योंकि वहाँ उन्होंने अपनी कोई करनी (रचना) तो कहीं देखी ही नहीं॥4॥"},{"pos":"1","type":"doha","slok":"सिवँ समुझाए देव सब जनि आचरज भुलाहु।\nहृदयँ बिचारहु धीर धरि सिय रघुबीर बिआहु॥314॥","meaning":"तब शिवजी ने सब देवताओं को समझाया कि तुम लोग आश्चर्य में मत भूलो। हृदय में धीरज धरकर विचार तो करो कि यह (भगवान की महामहिमामयी निजशक्ति) श्री सीताजी का और (अखिल ब्रह्माण्डों के परम ईश्वर साक्षात्‌ भगवान) श्री रामचन्द्रजी का विवाह है॥314॥"},{"pos":"1","type":"chopai","slok":"जिन्ह कर नामु लेत जग माहीं। सकल अमंगल मूल नसाहीं॥\nकरतल होहिं पदारथ चारी। तेइ सिय रामु कहेउ कामारी॥1॥","meaning":"जिनका नाम लेते ही जगत में सारे अमंगलों की जड़ कट जाती है और चारों पदार्थ (अर्थ, धर्म, काम, मोक्ष) मुट्ठी में आ जाते हैं, ये वही (जगत के माता-पिता) श्री सीतारामजी हैं, काम के शत्रु शिवजी ने ऐसा कहा॥1॥"},{"pos":"1","type":"chopai","slok":"एहि बिधि संभु सुरन्ह समुझावा। पुनि आगें बर बसह चलावा॥\nदेवन्ह देखे दसरथु जाता। महामोद मन पुलकित गाता॥2॥","meaning":"इस प्रकार शिवजी ने देवताओं को समझाया और फिर अपने श्रेष्ठ बैल नंदीश्वर को आगे बढ़ाया। देवताओं ने देखा कि दशरथजी मन में बड़े ही प्रसन्न और शरीर से पुलकित हुए चले जा रहे हैं॥2॥"},{"pos":"1","type":"chopai","slok":"साधु समाज संग महिदेवा। जनु तनु धरें करहिं सुख सेवा॥\nसोहत साथ सुभग सुत चारी। जनु अपबरग सकल तनुधारी॥3॥","meaning":"उनके साथ (परम हर्षयुक्त) साधुओं और ब्राह्मणों की मंडली ऐसी शोभा दे रही है, मानो समस्त सुख शरीर धारण करके उनकी सेवा कर रहे हों। चारों सुंदर पुत्र साथ में ऐसे सुशोभित हैं, मानो सम्पूर्ण मोक्ष (सालोक्य, सामीप्य, सारूप्य, सायुज्य) शरीर धारण किए हुए हों॥3॥"},{"pos":"1","type":"chopai","slok":"मरकत कनक बरन बर जोरी। देखि सुरन्ह भै प्रीति न थोरी॥\nपुनि रामहि बिलोकि हियँ हरषे। नृपहि सराहि सुमन तिन्ह बरषे॥4॥","meaning":"मरकतमणि और सुवर्ण के रंग की सुंदर जोड़ियों को देखकर देवताओं को कम प्रीति नहीं हुई (अर्थात्‌ बहुत ही प्रीति हुई)। फिर रामचन्द्रजी को देखकर वे हृदय में (अत्यन्त) हर्षित हुए और राजा की सराहना करके उन्होंने फूल बरसाए॥4॥"},{"pos":"1","type":"doha","slok":"राम रूपु नख सिख सुभग बारहिं बार निहारि।\nपुलक गात लोचन सजल उमा समेत पुरारि॥315॥","meaning":"नख से शिखा तक श्री रामचन्द्रजी के सुंदर रूप को बार-बार देखते हुए पार्वतीजी सहित श्री शिवजी का शरीर पुलकित हो गया और उनके नेत्र (प्रेमाश्रुओं के) जल से भर गए॥315॥"},{"pos":"1","type":"chopai","slok":"केकि कंठ दुति स्यामल अंगा। तड़ित बिनिंदक बसन सुरंगा॥\nब्याह बिभूषन बिबिध बनाए। मंगल सब सब भाँति सुहाए॥1॥","meaning":"रामजी का मोर के कंठ की सी कांतिवाला (हरिताभ) श्याम शरीर है। बिजली का अत्यन्त निरादर करने वाले प्रकाशमय सुंदर (पीत) रंग के वस्त्र हैं। सब मंगल रूप और सब प्रकार के सुंदर भाँति-भाँति के विवाह के आभूषण शरीर पर सजाए हुए हैं॥1॥"},{"pos":"1","type":"chopai","slok":"सरद बिमल बिधु बदनु सुहावन। नयन नवल राजीव लजावन॥\nसकल अलौकिक सुंदरताई। कहि न जाई मनहीं मन भाई॥2॥","meaning":"उनका सुंदर मुख शरत्पूर्णिमा के निर्मल चन्द्रमा के समान और (मनोहर) नेत्र नवीन कमल को लजाने वाले हैं। सारी सुंदरता अलौकिक है। (माया की बनी नहीं है, दिव्य सच्चिदानन्दमयी है) वह कहीं नहीं जा सकती, मन ही मन बहुत प्रिय लगती है॥2॥"},{"pos":"1","type":"chopai","slok":"बंधु मनोहर सोहहिं संगा। जात नचावत चपल तुरंगा।\nराजकुअँर बर बाजि देखावहिं। बंस प्रसंसक बिरिद सुनावहिं॥3॥","meaning":"साथ में मनोहर भाई शोभित हैं, जो चंचल घोड़ों को नचाते हुए चले जा रहे हैं। राजकुमार श्रेष्ठ घोड़ों को (उनकी चाल को) दिखला रहे हैं और वंश की प्रशंसा करने वाले (मागध भाट) विरुदावली सुना रहे हैं॥3॥"},{"pos":"1","type":"chopai","slok":"जेहि तुरंग पर रामु बिराजे। गति बिलोकि खगनायकु लाजे॥\nकहि न जाइ सब भाँति सुहावा। बाजि बेषु जनु काम बनावा॥4॥","meaning":"जिस घोड़े पर श्री रामजी विराजमान हैं, उसकी (तेज) चाल देखकर गरुड़ भी लजा जाते हैं, उसका वर्णन नहीं हो सकता, वह सब प्रकार से सुंदर है। मानो कामदेव ने ही घोड़े का वेष धारण कर लिया हो॥4॥"},{"pos":"1","type":"chhand","slok":"जनु बाजि बेषु बनाइ मनसिजु राम हित अति सोहई।\nआपनें बय बल रूप गुन गति सकल भुवन बिमोहई॥\nजगमगत जीनु जराव जोति सुमोति मनि मानिक लगे।\nकिंकिनि ललाम लगामु ललित बिलोकिसुर नर मुनि ठगे॥","meaning":"मानो श्री रामचन्द्रजी के लिए कामदेव घोड़े का वेश बनाकर अत्यन्त शोभित हो रहा है। वह अपनी अवस्था, बल, रूप, गुण और चाल से समस्त लोकों को मोहित कर रहा है। उसकी सुंदर घुँघरू लगी ललित लगाम को देखकर देवता, मनुष्य और मुनि सभी ठगे जाते हैं।"},{"pos":"1","type":"doha","slok":" प्रभु मनसहिं लयलीन मनु चलत बाजि छबि पाव।\nभूषित उड़गन तड़ित घनु जनु बर बरहि नचाव॥316॥","meaning":"प्रभु की इच्छा में अपने मन को लीन किए चलता हुआ वह घोड़ा बड़ी शोभा पा रहा है। मानो तारागण तथा बिजली से अलंकृत मेघ सुंदर मोर को नचा रहा हो॥316॥"},{"pos":"1","type":"chopai","slok":"जेहिं बर बाजि रामु असवारा। तेहि सारदउ न बरनै पारा॥\nसंकरु राम रूप अनुरागे। नयन पंचदस अति प्रिय लागे॥1॥","meaning":"जिस श्रेष्ठ घोड़े पर श्री रामचन्द्रजी सवार हैं, उसका वर्णन सरस्वतीजी भी नहीं कर सकतीं। शंकरजी श्री रामचन्द्रजी के रूप में ऐसे अनुरक्त हुए कि उन्हें अपने पंद्रह नेत्र इस समय बहुत ही प्यारे लगने लगे॥1॥"},{"pos":"1","type":"chopai","slok":"हरि हित सहित रामु जब जोहे। रमा समेत रमापति मोहे॥\nनिरखि राम छबि बिधि हरषाने। आठइ नयन जानि पछिताने॥2॥","meaning":"भगवान विष्णु ने जब प्रेम सहित श्री राम को देखा, तब वे (रमणीयता की मूर्ति) श्री लक्ष्मीजी के पति श्री लक्ष्मीजी सहित मोहित हो गए। श्री रामचन्द्रजी की शोभा देखकर ब्रह्माजी बड़े प्रसन्न हुए, पर अपने आठ ही नेत्र जानकर पछताने लगे॥2॥"},{"pos":"1","type":"chopai","slok":"सुर सेनप उर बहुत उछाहू। बिधि ते डेवढ़ लोचन लाहू॥\nरामहि चितव सुरेस सुजाना। गौतम श्रापु परम हित माना॥3॥","meaning":"देवताओं के सेनापति स्वामि कार्तिक के हृदय में बड़ा उत्साह है, क्योंकि वे ब्रह्माजी से ड्योढ़े अर्थात बारह नेत्रों से रामदर्शन का सुंदर लाभ उठा रहे हैं। सुजान इन्द्र (अपने हजार नेत्रों से) श्री रामचन्द्रजी को देख रहे हैं और गौतमजी के शाप को अपने लिए परम हितकर मान रहे हैं॥3॥"},{"pos":"1","type":"chopai","slok":"देव सकल सुरपतिहि सिहाहीं। आजु पुरंदर सम कोउ नाहीं॥\nमुदित देवगन रामहि देखी। नृपसमाज दुहुँ हरषु बिसेषी॥4॥","meaning":"सभी देवता देवराज इन्द्र से ईर्षा कर रहे हैं (और कह रहे हैं) कि आज इन्द्र के समान भाग्यवान दूसरा कोई नहीं है। श्री रामचन्द्रजी को देखकर देवगण प्रसन्न हैं और दोनों राजाओं के समाज में विशेष हर्ष छा रहा है॥4॥"},{"pos":"1","type":"chhand","slok":"अति हरषु राजसमाज दुहु दिसि दुंदुभीं बाजहिं घनी।\nबरषहिं सुमन सुर हरषि कहि जय जयति जय रघुकुलमनी॥\nएहि भाँति जानि बरात आवत बाजने बहु बाजहीं।\nरानी सुआसिनि बोलि परिछनि हेतु मंगल साजहीं॥","meaning":"दोनों ओर से राजसमाज में अत्यन्त हर्ष है और बड़े जोर से नगाड़े बज रहे हैं। देवता प्रसन्न होकर और 'रघुकुलमणि श्री राम की जय हो, जय हो, जय हो' कहकर फूल बरसा रहे हैं। इस प्रकार बारात को आती हुई जानकर बहुत प्रकार के बाजे बजने लगे और रानी सुहागिन स्त्रियों को बुलाकर परछन के लिए मंगल द्रव्य सजाने लगीं॥"},{"pos":"1","type":"doha","slok":"सजि आरती अनेक बिधि मंगल सकल सँवारि।\nचलीं मुदित परिछनि करन गजगामिनि बर नारि॥317॥","meaning":"अनेक प्रकार से आरती सजकर और समस्त मंगल द्रव्यों को यथायोग्य सजाकर गजगामिनी (हाथी की सी चाल वाली) उत्तम स्त्रियाँ आनंदपूर्वक परछन के लिए चलीं॥317॥"},{"pos":"1","type":"chopai","slok":"बिधुबदनीं सब सब मृगलोचनि। सब निज तन छबि रति मदु मोचनि॥\nपहिरें बरन बरन बर चीरा। सकल बिभूषन सजें सरीरा॥1॥","meaning":"सभी स्त्रियाँ चन्द्रमुखी (चन्द्रमा के समान मुख वाली) और सभी मृगलोचनी (हरिण की सी आँखों वाली) हैं और सभी अपने शरीर की शोभा से रति के गर्व को छुड़ाने वाली हैं। रंग-रंग की सुंदर साड़ियाँ पहने हैं और शरीर पर सब आभूषण सजे हुए हैं॥1॥"},{"pos":"1","type":"chopai","slok":"सकल सुमंगल अंग बनाएँ। करहिं गान कलकंठि लजाएँ॥\nकंकन किंकिनि नूपुर बाजहिं। चालि बिलोकि काम गज लाजहिं॥2॥","meaning":"समस्त अंगों को सुंदर मंगल पदार्थों से सजाए हुए वे कोयल को भी लजाती हुई (मधुर स्वर से) गान कर रही हैं। कंगन, करधनी और नूपुर बज रहे हैं। स्त्रियों की चाल देखकर कामदेव के हाथी भी लजा जाते हैं॥2॥"},{"pos":"1","type":"chopai","slok":"बाजहिं बाजने बिबिध प्रकारा। नभ अरु नगर सुमंगलचारा॥\nसची सारदा रमा भवानी। जे सुरतिय सुचि सजह सयानी॥3॥","meaning":"अनेक प्रकार के बाजे बज रहे हैं, आकाश और नगर दोनों स्थानों में सुंदर मंगलाचार हो रहे हैं। शची (इन्द्राणी), सरस्वती, लक्ष्मी, पार्वती और जो स्वभाव से ही पवित्र और सयानी देवांगनाएँ थीं,॥3॥"},{"pos":"1","type":"chopai","slok":"कपट नारि बर बेष बनाई। मिली सकल रनिवासहिं जाई॥\nकरहिं गान कल मंगल बानीं। हरष बिबस सब काहुँ न जानीं॥4॥","meaning":"वे सब कपट से सुंदर स्त्री का वेश बनाकर रनिवास में जा मिलीं और मनोहर वाणी से मंगलगान करने लगीं। सब कोई हर्ष के विशेष वश थे, अतः किसी ने उन्हें पहचाना नहीं॥4॥"},{"pos":"1","type":"chhand","slok":"को जान केहि आनंद बस सब ब्रह्मु बर परिछन चली।\nकल गान मधुर निसान बरषहिं सुमन सुर सोभा भली॥\nआनंदकंदु बिलोकि दूलहु सकलहियँ हरषित भई।\nअंभोज अंबक अंबु उमगि सुअंग पुलकावलि छई॥","meaning":"कौन किसे जाने-पहिचाने! आनंद के वश हुई सब दूलह बने हुए ब्रह्म का परछन करने चलीं। मनोहर गान हो रहा है। मधुर-मधुर नगाड़े बज रहे हैं, देवता फूल बरसा रहे हैं, बड़ी अच्छी शोभा है। आनंदकन्द दूलह को देखकर सब स्त्रियाँ हृदय में हर्षित हुईं। उनके कमल सरीखे नेत्रों में प्रेमाश्रुओं का जल उमड़ आया और सुंदर अंगों में पुलकावली छा गई॥"},{"pos":"1","type":"chopai","slok":"जो सुखु भा सिय मातु मन देखि राम बर बेषु।\nसो न सकहिं कहि कलप सत सहस सारदा सेषु॥318॥","meaning":"श्री रामचन्द्रजी का वर वेश देखकर सीताजी की माता सुनयनाजी के मन में जो सुख हुआ, उसे हजारों सरस्वती और शेषजी सौ कल्पों में भी नहीं कह सकते (अथवा लाखों सरस्वती और शेष लाखों कल्पों में भी नहीं कह सकते)॥318॥"},{"pos":"1","type":"chopai","slok":"नयन नीरु हटि मंगल जानी। परिछनि करहिं मुदित मन रानी॥\nबेद बिहित अरु कुल आचारू। कीन्ह भली बिधि सब ब्यवहारू॥1॥","meaning":"मंगल अवसर जानकर नेत्रों के जल को रोके हुए रानी प्रसन्न मन से परछन कर रही हैं। वेदों में कहे हुए तथा कुलाचार के अनुसार सभी व्यवहार रानी ने भलीभाँति किए॥1॥"},{"pos":"1","type":"chopai","slok":"पंच सबद धुनि मंगल गाना। पट पाँवड़े परहिं बिधि नाना॥\nकरि आरती अरघु तिन्ह दीन्हा। राम गमनु मंडप तब कीन्हा॥2॥","meaning":"पंचशब्द (तंत्री, ताल, झाँझ, नगारा और तुरही- इन पाँच प्रकार के बाजों के शब्द), पंचध्वनि (वेदध्वनि, वन्दिध्वनि, जयध्वनि, शंखध्वनि और हुलूध्वनि) और मंगलगान हो रहे हैं। नाना प्रकार के वस्त्रों के पाँवड़े पड़ रहे हैं। उन्होंने (रानी ने) आरती करके अर्घ्य दिया, तब श्री रामजी ने मंडप में गमन किया॥2॥"},{"pos":"1","type":"chopai","slok":"दसरथु सहित समाज बिराजे। बिभव बिलोकि लोकपति लाजे॥\nसमयँ समयँ सुर बरषहिं फूला। सांति पढ़हिं महिसुर अनुकूला॥3॥","meaning":"दशरथजी अपनी मंडली सहित विराजमान हुए। उनके वैभव को देखकर लोकपाल भी लजा गए। समय-समय पर देवता फूल बरसाते हैं और भूदेव ब्राह्मण समयानुकूल शांति पाठ करते हैं॥3॥"},{"pos":"1","type":"chopai","slok":"नभ अरु नगर कोलाहल होई। आपनि पर कछु सुनइ न कोई॥\nएहि बिधि रामु मंडपहिं आए। अरघु देइ आसन बैठाए॥4॥","meaning":"आकाश और नगर में शोर मच रहा है। अपनी-पराई कोई कुछ भी नहीं सुनता। इस प्रकार श्री रामचन्द्रजी मंडप में आए और अर्घ्य देकर आसन पर बैठाए गए॥4॥"},{"pos":"1","type":"chhand","slok":"बैठारि आसन आरती करि निरखि बरु सुखु पावहीं।\nमनि बसन भूषन भूरि वारहिं नारि मंगल गावहीं॥\nब्रह्मादि सुरबर बिप्र बेष बनाइ कौतुक देखहीं।\nअवलोकि रघुकुल कमल रबि छबि सुफल जीवन लेखहीं॥","meaning":"आसन पर बैठाकर, आरती करके दूलह को देखकर स्त्रियाँ सुख पा रही हैं। वे ढेर के ढेर मणि, वस्त्र और गहने निछावर करके मंगल गा रही हैं। ब्रह्मा आदि श्रेष्ठ देवता ब्राह्मण का वेश बनाकर कौतुक देख रहे हैं। वे रघुकुल रूपी कमल को प्रफुल्लित करने वाले सूर्य श्री रामचन्द्रजी की छबि देखकर अपना जीवन सफल जान रहे हैं।"},{"pos":"1","type":"doha","slok":"नाऊ बारी भाट नट राम निछावरि पाइ।\nमुदित असीसहिं नाइ सिर हरषु न हृदयँ समाइ॥319॥","meaning":"नाई, बारी, भाट और नट श्री रामचन्द्रजी की निछावर पाकर आनंदित हो सिर नवाकर आशीष देते हैं, उनके हृदय में हर्ष समाता नहीं है॥319॥"},{"pos":"1","type":"chopai","slok":" मिले जनकु दसरथु अति प्रीतीं। करि बैदिक लौकिक सब रीतीं॥\nमिलत महा दोउ राज बिराजे। उपमा खोजि खोजि कबि लाजे॥1॥","meaning":"वैदिक और लौकिक सब रीतियाँ करके जनकजी और दशरथजी बड़े प्रेम से मिले। दोनों महाराज मिलते हुए बड़े ही शोभित हुए, कवि उनके लिए उपमा खोज-खोजकर लजा गए॥1॥"},{"pos":"1","type":"chopai","slok":"लही न कतहुँ हारि हियँ मानी। इन्ह सम एइ उपमा उर आनी॥\nसामध देखि देव अनुरागे। सुमन बरषि जसु गावन लागे॥2॥","meaning":"जब कहीं भी उपमा नहीं मिली, तब हृदय में हार मानकर उन्होंने मन में यही उपमा निश्चित की कि इनके समान ये ही हैं। समधियों का मिलाप या परस्पर संबंध देखकर देवता अनुरक्त हो गए और फूल बरसाकर उनका यश गाने लगे॥2॥"},{"pos":"1","type":"chopai","slok":"जगु बिरंचि उपजावा जब तें। देखे सुने ब्याह बहु तब तें॥\nसकल भाँति सम साजु समाजू। सम समधी देखे हम आजू॥3॥","meaning":"(वे कहने लगे-) जबसे ब्रह्माजी ने जगत को उत्पन्न किया, तब से हमने बहुत विवाह देखे- सुने, परन्तु सब प्रकार से समान साज-समाज और बराबरी के (पूर्ण समतायुक्त) समधी तो आज ही देखे॥3॥"},{"pos":"1","type":"chopai","slok":"देव गिरा सुनि सुंदर साँची। प्रीति अलौकिक दुहु दिसि माची॥\nदेत पाँवड़े अरघु सुहाए। सादर जनकु मंडपहिं ल्याए॥4॥","meaning":"देवताओं की सुंदर सत्यवाणी सुनकर दोनों ओर अलौकिक प्रीति छा गई। सुंदर पाँवड़े और अर्घ्य देते हुए जनकजी दशरथजी को आदरपूर्वक मंडप में ले आए॥4॥"},{"pos":"1","type":"chhand","slok":"मंडपु बिलोकि बिचित्र रचनाँ रुचिरताँ मुनि मन हरे।\nनिज पानि जनक सुजान सब कहुँ आनि सिंघासन धरे॥\nकुल इष्ट सरिस बसिष्ट पूजे बिनय करि आसिष लही।\nकौसिकहि पूजन परम प्रीति कि रीति तौ न परै कही॥","meaning":"मंडप को देखकर उसकी विचित्र रचना और सुंदरता से मुनियों के मन भी हरे गए (मोहित हो गए)। सुजान जनकजी ने अपने हाथों से ला-लाकर सबके लिए सिंहासन रखे। उन्होंने अपने कुल के इष्टदेवता के समान वशिष्ठजी की पूजा की और विनय करके आशीर्वाद प्राप्त किया। विश्वामित्रजी की पूजा करते समय की परम प्रीति की रीति तो कहते ही नहीं बनती॥"},{"pos":"1","type":"doha","slok":" बामदेव आदिक रिषय पूजे मुदित महीस॥\nदिए दिब्य आसन सबहि सब सन लही असीस॥320॥","meaning":"राजा ने वामदेव आदि ऋषियों की प्रसन्न मन से पूजा की। सभी को दिव्य आसन दिए और सबसे आशीर्वाद प्राप्त किया॥320॥"},{"pos":"1","type":"chopai","slok":"बहुरि कीन्हि कोसलपति पूजा। जानि ईस सम भाउ न दूजा॥\nकीन्हि जोरि कर बिनय बड़ाई। कहि निज भाग्य बिभव बहुताई॥1॥","meaning":"फिर उन्होंने कोसलाधीश राजा दशरथजी की पूजा उन्हें ईश (महादेवजी) के समान जानकर की, कोई दूसरा भाव न था। तदन्तर (उनके संबंध से) अपने भाग्य और वैभव के विस्तार की सराहना करके हाथ जोड़कर विनती और बड़ाई की॥1॥"},{"pos":"1","type":"chopai","slok":"पूजे भूपति सकल बराती। समधी सम सादर सब भाँती॥\nआसन उचित दिए सब काहू। कहौं काह मुख एक उछाहू॥2॥","meaning":"राजा जनकजी ने सब बारातियों का समधी दशरथजी के समान ही सब प्रकार से आदरपूर्वक पूजन किया और सब किसी को उचित आसन दिए। मैं एक मुख से उस उत्साह का क्या वर्णन करूँ॥2॥"},{"pos":"1","type":"chopai","slok":"सकल बरात जनक सनमानी। दान मान बिनती बर बानी॥\nबिधि हरि हरु दिसिपति दिनराऊ। जे जानहिं रघुबीर प्रभाऊ॥3॥","meaning":"राजा जनक ने दान, मान-सम्मान, विनय और उत्तम वाणी से सारी बारात का सम्मान किया। ब्रह्मा, विष्णु, शिव, दिक्पाल और सूर्य जो श्री रघुनाथजी का प्रभाव जानते हैं,॥3॥"},{"pos":"1","type":"chopai","slok":"कपट बिप्र बर बेष बनाएँ। कौतुक देखहिं अति सचु पाएँ॥\nपूजे जनक देव सम जानें। दिए सुआसन बिनु पहिचानें॥4॥","meaning":"वे कपट से ब्राह्मणों का सुंदर वेश बनाए बहुत ही सुख पाते हुए सब लीला देख रहे थे। जनकजी ने उनको देवताओं के समान जानकर उनका पूजन किया और बिना पहिचाने भी उन्हें सुंदर आसन दिए॥4॥"},{"pos":"1","type":"chhand","slok":"पहिचान को केहि जान सबहि अपान सुधि भोरी भई।\nआनंद कंदु बिलोकि दूलहु उभय दिसि आनँदमई॥\nसुर लखे राम सुजान पूजे मानसिक आसन दए।\nअवलोकि सीलु सुभाउ प्रभु को बिबुध मन प्रमुदित भए॥","meaning":"कौन किसको जाने-पहिचाने! सबको अपनी ही सुध भूली हुई है। आनंदकन्द दूलह को देखकर दोनों ओर आनंदमयी स्थिति हो रही है। सुजान (सर्वज्ञ) श्री रामचन्द्रजी ने देवताओं को पहिचान लिया और उनकी मानसिक पूजा करके उन्हें मानसिक आसन दिए। प्रभु का शील-स्वभाव देखकर देवगण मन में बहुत आनंदित हुए।"},{"pos":"1","type":"doha","slok":" रामचन्द्र मुख चंद्र छबि लोचन चारु चकोर।\nकरत पान सादर सकल प्रेमु प्रमोदु न थोर॥321॥","meaning":"श्री रामचन्द्रजी के मुख रूपी चन्द्रमा की छबि को सभी के सुंदर नेत्र रूपी चकोर आदरपूर्वक पान कर रहे हैं, प्रेम और आनंद कम नहीं है (अर्थात बहुत है)॥321॥"},{"pos":"1","type":"chopai","slok":"समउ बिलोकि बसिष्ठ बोलाए। सादर सतानंदु सुनि आए॥\nबेगि कुअँरि अब आनहु जाई। चले मुदित मुनि आयसु पाई॥1॥","meaning":"समय देखकर वशिष्ठजी ने शतानंदजी को आदरपूर्वक बुलाया। वे सुनकर आदर के साथ आए। वशिष्ठजी ने कहा- अब जाकर राजकुमारी को शीघ्र ले आइए। मुनि की आज्ञा पाकर वे प्रसन्न होकर चले॥1॥"},{"pos":"1","type":"chopai","slok":"रानी सुनि उपरोहित बानी। प्रमुदित सखिन्ह समेत सयानी॥\nबिप्र बधू कुल बृद्ध बोलाईं। करि कुल रीति सुमंगल गाईं॥2॥","meaning":"बुद्धिमती रानी पुरोहित की वाणी सुनकर सखियों समेत बड़ी प्रसन्न हुईं। ब्राह्मणों की स्त्रियों और कुल की बूढ़ी स्त्रियों को बुलाकर उन्होंने कुलरीति करके सुंदर मंगल गीत गाए॥2॥"},{"pos":"1","type":"chopai","slok":"नारि बेष जे सुर बर बामा। सकल सुभायँ सुंदरी स्यामा॥\nतिन्हहि देखि सुखु पावहिं नारी। बिनु पहिचानि प्रानहु ते प्यारीं॥3॥","meaning":"श्रेष्ठ देवांगनाएँ, जो सुंदर मनुष्य-स्त्रियों के वेश में हैं, सभी स्वभाव से ही सुंदरी और श्यामा (सोलह वर्ष की अवस्था वाली) हैं। उनको देखकर रनिवास की स्त्रियाँ सुख पाती हैं और बिना पहिचान के ही वे सबको प्राणों से भी प्यारी हो रही हैं॥3॥"},{"pos":"1","type":"chopai","slok":"बार बार सनमानहिं रानी। उमा रमा सारद सम जानी॥\nसीय सँवारि समाजु बनाई। मुदित मंडपहिं चलीं लवाई॥4॥","meaning":"उन्हें पार्वती, लक्ष्मी और सरस्वती के समान जानकर रानी बार-बार उनका सम्मान करती हैं। (रनिवास की स्त्रियाँ और सखियाँ) सीताजी का श्रृंगार करके, मंडली बनाकर, प्रसन्न होकर उन्हें मंडप में लिवा चलीं॥4॥"}]}