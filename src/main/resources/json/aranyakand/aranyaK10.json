{"title":"मारीच प्रसंग और स्वर्णमृग रूप में मारीच का मारा जाना, सीताजी द्वारा लक्ष्मण को भेजना","image":"img_aarti_hanumaanji","Slok":[{"pos":"1","type":"doha","slok":"करि पूजा मारीच तब सादर पूछी बात।\nकवन हेतु मन ब्यग्र अति अकसर आयहु तात॥24॥","meaning":"तब मारीच ने उसकी पूजा करके आदरपूर्वक बात पूछी- हे तात! आपका मन किस कारण इतना अधिक व्यग्र है और आप अकेले आए हैं?॥24॥"},{"pos":"1","type":"chopai","slok":"दसमुख सकल कथा तेहि आगें। कही सहित अभिमान अभागें॥\nहोहु कपट मृग तुम्ह छलकारी। जेहि बिधि हरि आनौं नृपनारी॥1॥","meaning":"भाग्यहीन रावण ने सारी कथा अभिमान सहित उसके सामने कही (और फिर कहा-) तुम छल करने वाले कपटमृग बनो, जिस उपाय से मैं उस राजवधू को हर लाऊँ॥1॥"},{"pos":"1","type":"chopai","slok":"तेहिं पुनि कहा सुनहु दससीसा। ते नररूप चराचर ईसा॥\nतासों तात बयरु नहिं कीजै। मारें मरिअ जिआएँ जीजै॥2॥","meaning":"तब उसने (मारीच ने) कहा- हे दशशीश! सुनिए। वे मनुष्य रूप में चराचर के ईश्वर हैं। हे तात! उनसे वैर न कीजिए। उन्हीं के मारने से मरना और उनके जिलाने से जीना होता है (सबका जीवन-मरण उन्हीं के अधीन है)॥2॥"},{"pos":"1","type":"chopai","slok":"मुनि मख राखन गयउ कुमारा। बिनु फर सर रघुपति मोहि मारा॥\nसत जोजन आयउँ छन माहीं। तिन्ह सन बयरु किएँ भल नाहीं॥3॥","meaning":"यही राजकुमार मुनि विश्वामित्र के यज्ञ की रक्षा के लिए गए थे। उस समय श्री रघुनाथजी ने बिना फल का बाण मुझे मारा था, जिससे मैं क्षणभर में सौ योजन पर आ गिरा। उनसे वैर करने में भलाई नहीं है॥3॥"},{"pos":"1","type":"chopai","slok":"भइ मम कीट भृंग की नाई। जहँ तहँ मैं देखउँ दोउ भाई॥\nजौं नर तात तदपि अति सूरा। तिन्हहि बिरोधि न आइहि पूरा॥4॥","meaning":"मेरी दशा तो भृंगी के कीड़े की सी हो गई है। अब मैं जहाँ-तहाँ श्री राम-लक्ष्मण दोनों भाइयों को ही देखता हूँ। और हे तात! यदि वे मनुष्य हैं, तो भी बड़े शूरवीर हैं। उनसे विरोध करने में पूरा न पड़ेगा (सफलता नहीं मिलेगी)॥4॥"},{"pos":"1","type":"doha","slok":"जेहिं ताड़का सुबाहु हति खंडेउ हर कोदंड।\nखर दूषन तिसिरा बधेउ मनुज कि अस बरिबंड॥25॥","meaning":"जिसने ताड़का और सुबाहु को मारकर शिवजी का धनुष तोड़ दिया और खर, दूषण और त्रिशिरा का वध कर डाला, ऐसा प्रचंड बली भी कहीं मनुष्य हो सकता है?॥25॥"},{"pos":"1","type":"chopai","slok":"जाहु भवन कुल कुसल बिचारी। सुनत जरा दीन्हिसि बहु गारी॥\nगुरु जिमि मूढ़ करसि मम बोधा। कहु जग मोहि समान को जोधा॥1॥","meaning":"अतः अपने कुल की कुशल विचारकर आप घर लौट जाइए। यह सुनकर रावण जल उठा और उसने बहुत सी गालियाँ दीं (दुर्वचन कहे)। (कहा-) अरे मूर्ख! तू गुरु की तरह मुझे ज्ञान सिखाता है? बता तो संसार में मेरे समान योद्धा कौन है?॥1॥"},{"pos":"1","type":"chopai","slok":"तब मारीच हृदयँ अनुमाना। नवहि बिरोधें नहिं कल्याना॥\nसस्त्री मर्मी प्रभु सठ धनी। बैद बंदि कबि भानस गुनी॥2॥","meaning":"तब मारीच ने हृदय में अनुमान किया कि शस्त्री (शस्त्रधारी), मर्मी (भेद जानने वाला), समर्थ स्वामी, मूर्ख, धनवान, वैद्य, भाट, कवि और रसोइया- इन नौ व्यक्तियों से विरोध (वैर) करने में कल्याण (कुशल) नहीं होता॥2॥"},{"pos":"1","type":"chopai","slok":"उभय भाँति देखा निज मरना। तब ताकिसि रघुनायक सरना॥\nउतरु देत मोहि बधब अभागें। कस न मरौं रघुपति सर लागें॥3॥","meaning":"जब मारीच ने दोनों प्रकार से अपना मरण देखा, तब उसने श्री रघुनाथजी की शरण तकी (अर्थात उनकी शरण जाने में ही कल्याण समझा)। (सोचा कि) उत्तर देते ही (नाहीं करते ही) यह अभागा मुझे मार डालेगा। फिर श्री रघुनाथजी के बाण लगने से ही क्यों न मरूँ॥3॥"},{"pos":"1","type":"chopai","slok":"अस जियँ जानि दसानन संगा। चला राम पद प्रेम अभंगा॥\nमन अति हरष जनाव न तेही। आजु देखिहउँ परम सनेही॥4॥","meaning":" हृदय में ऐसा समझकर वह रावण के साथ चला। श्री रामजी के चरणों में उसका अखंड प्रेम है। उसके मन में इस बात का अत्यन्त हर्ष है कि आज मैं अपने परम स्नेही श्री रामजी को देखूँगा, किन्तु उसने यह हर्ष रावण को नहीं जनाया॥4॥"},{"pos":"1","type":"chhand","slok":"निज परम प्रीतम देखि लोचन सुफल करि सुख पाइहौं।\nश्रीसहित अनुज समेत कृपानिकेत पद मन लाइहौं॥\nनिर्बान दायक क्रोध जा कर भगति अबसहि बसकरी।\nनिज पानि सर संधानि सो मोहि बधिहि सुखसागर हरी॥","meaning":"(वह मन ही मन सोचने लगा-) अपने परम प्रियतम को देखकर नेत्रों को सफल करके सुख पाऊँगा। जानकीजी सहित और छोटे भाई लक्ष्मणजी समेत कृपानिधान श्री रामजी के चरणों में मन लगाऊँगा। जिनका क्रोध भी मोक्ष देने वाला है और जिनकी भक्ति उन अवश (किसी के वश में न होने वाले, स्वतंत्र भगवान) को भी वश में करने वाली है, अब वे ही आनंद के समुद्र श्री हरि अपने हाथों से बाण सन्धानकर मेरा वध करेंगे।"},{"pos":"1","type":"doha","slok":"मम पाछें धर धावत धरें सरासन बान।\nफिरि फिरि प्रभुहि बिलोकिहउँ धन्य न मो सम आन॥26॥","meaning":"धनुष-बाण धारण किए मेरे पीछे-पीछे पृथ्वी पर (पकड़ने के लिए) दौड़ते हुए प्रभु को मैं फिर-फिरकर देखूँगा। मेरे समान धन्य दूसरा कोई नहीं है॥26॥"},{"pos":"1","type":"chopai","slok":"तेहि बननिकट दसानन गयऊ। तब मारीच कपटमृग भयऊ॥\nअति बिचित्र कछु बरनि न जाई। कनक देह मनि रचित बनाई॥1॥","meaning":"जब रावण उस वन के (जिस वन में श्री रघुनाथजी रहते थे) निकट पहुँचा, तब मारीच कपटमृग बन गया! वह अत्यन्त ही विचित्र था, कुछ वर्णन नहीं किया जा सकता। सोने का शरीर मणियों से जड़कर बनाया था॥1॥"},{"pos":"1","type":"chopai","slok":"सीता परम रुचिर मृग देखा। अंग अंग सुमनोहर बेषा॥\nसुनहु देव रघुबीर कृपाला। एहि मृग कर अति सुंदर छाला॥2॥","meaning":"सीताजी ने उस परम सुंदर हिरन को देखा, जिसके अंग-अंग की छटा अत्यन्त मनोहर थी। (वे कहने लगीं-) हे देव! हे कृपालु रघुवीर! सुनिए। इस मृग की छाल बहुत ही सुंदर है॥2॥"},{"pos":"1","type":"chopai","slok":"सत्यसंध प्रभु बधि करि एही। आनहु चर्म कहति बैदेही॥\nतब रघुपति जानत सब कारन। उठे हरषि सुर काजु सँवारन॥3॥","meaning":"जानकीजी ने कहा- हे सत्यप्रतिज्ञ प्रभो! इसको मारकर इसका चमड़ा ला दीजिए। तब श्री रघुनाथजी (मारीच के कपटमृग बनने का) सब कारण जानते हुए भी, देवताओं का कार्य बनाने के लिए हर्षित होकर उठे॥3॥"},{"pos":"1","type":"chopai","slok":"मृग बिलोकि कटि परिकर बाँधा। करतल चाप रुचिर सर साँधा॥\nप्रभु लछिमनहि कहा समुझाई। फिरत बिपिन निसिचर बहु भाई॥4॥","meaning":"तुम बुद्धि और विवेक के द्वारा बल और समय का विचार करके सीताजी की रखवाली करना। प्रभु को देखकर मृग भाग चला। श्री रामचन्द्रजी भी धनुष चढ़ाकर उसके पीछे दौड़े॥5॥"},{"pos":"1","type":"chopai","slok":"निगम नेति सिव ध्यान न पावा। मायामृग पाछें सो धावा॥\nकबहुँ निकट पुनि दूरि पराई। कबहुँक प्रगटइ कबहुँ छपाई॥6॥","meaning":"वेद जिनके विषय में 'नेति-नेति' कहकर रह जाते हैं और शिवजी भी जिन्हें ध्यान में नहीं पाते (अर्थात जो मन और वाणी से नितान्त परे हैं), वे ही श्री रामजी माया से बने हुए मृग के पीछे दौड़ रहे हैं। वह कभी निकट आ जाता है और फिर दूर भाग जाता है। कभी तो प्रकट हो जाता है और कभी छिप जाता है॥6॥"},{"pos":"1","type":"chopai","slok":" प्रगटत दुरत करत छल भूरी। एहि बिधि प्रभुहि गयउ लै दूरी॥\nतब तकि राम कठिन सर मारा। धरनि परेउ करि घोर पुकारा॥7॥","meaning":"इस प्रकार प्रकट होता और छिपता हुआ तथा बहुतेरे छल करता हुआ वह प्रभु को दूर ले गया। तब श्री रामचन्द्रजी ने तक कर (निशाना साधकर) कठोर बाण मारा, (जिसके लगते ही) वह घोर शब्द करके पृथ्वी पर गिर पड़ा॥7॥"},{"pos":"1","type":"chopai","slok":"लछिमन कर प्रथमहिं लै नामा। पाछें सुमिरेसि मन महुँ रामा॥\nप्रान तजत प्रगटेसि निज देहा। सुमिरेसि रामु समेत सनेहा॥8॥","meaning":"पहले लक्ष्मणजी का नाम लेकर उसने पीछे मन में श्री रामजी का स्मरण किया। प्राण त्याग करते समय उसने अपना (राक्षसी) शरीर प्रकट किया और प्रेम सहित श्री रामजी का स्मरण किया॥8॥"},{"pos":"1","type":"chopai","slok":"अंतर प्रेम तासु पहिचाना। मुनि दुर्लभ गति दीन्हि सुजाना॥9॥","meaning":" सुजान (सर्वज्ञ) श्री रामजी ने उसके हृदय के प्रेम को पहचानकर उसे वह गति (अपना परमपद) दी जो मुनियों को भी दुर्लभ है॥9॥"},{"pos":"1","type":"doha","slok":"बिपुल सुमर सुर बरषहिं गावहिं प्रभु गुन गाथ।\nनिज पद दीन्ह असुर कहुँ दीनबंधु रघुनाथ॥27॥","meaning":"देवता बहुत से फूल बरसा रहे हैं और प्रभु के गुणों की गाथाएँ (स्तुतियाँ) गा रहे हैं (कि) श्री रघुनाथजी ऐसे दीनबन्धु हैं कि उन्होंने असुर को भी अपना परम पद दे दिया॥27॥"},{"pos":"1","type":"chopai","slok":"खल बधि तुरत फिरे रघुबीरा। सोह चाप कर कटि तूनीरा॥\nआरत गिरा सुनी जब सीता। कह लछिमन सन परम सभीता॥1॥","meaning":"दुष्ट मारीच को मारकर श्री रघुवीर तुरंत लौट पड़े। हाथ में धनुष और कमर में तरकस शोभा दे रहा है। इधर जब सीताजी ने दुःखभरी वाणी (मरते समय मारीच की 'हा लक्ष्मण' की आवाज) सुनी तो वे बहुत ही भयभीत होकर लक्ष्मणजी से कहने लगीं॥1॥"},{"pos":"1","type":"chopai","slok":"जाहु बेगि संकट अति भ्राता। लछिमन बिहसि कहा सुनु माता॥\nभृकुटि बिलास सृष्टि लय होई। सपनेहुँ संकट परइ कि सोई॥2॥","meaning":"तुम शीघ्र जाओ, तुम्हारे भाई बड़े संकट में हैं। लक्ष्मणजी ने हँसकर कहा- हे माता! सुनो, जिनके भ्रृकुटि विलास (भौं के इशारे) मात्र से सारी सृष्टि का लय (प्रलय) हो जाता है, वे श्री रामजी क्या कभी स्वप्न में भी संकट में पड़ सकते हैं?॥2॥"},{"pos":"1","type":"chopai","slok":"मरम बचन जब सीता बोला। हरि प्रेरित लछिमन मन डोला॥\nबन दिसि देव सौंपि सब काहू। चले जहाँ रावन ससि राहू॥3॥","meaning":"इस पर जब सीताजी कुछ मर्म वचन (हृदय में चुभने वाले वचन) कहने लगीं, तब भगवान की प्रेरणा से लक्ष्मणजी का मन भी चंचल हो उठा। वे श्री सीताजी को वन और दिशाओं के देवताओं को सौंपकर वहाँ चले, जहाँ रावण रूपी चन्द्रमा के लिए राहु रूप श्री रामजी थे॥3॥"}]}