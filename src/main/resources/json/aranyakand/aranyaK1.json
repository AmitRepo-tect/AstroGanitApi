{"title":"मंगलाचरण","image":"img_aarti_hanumaanji","Slok":[{"pos":"1","type":"slok","slok":"मूलं धर्मतरोर्विवेकजलधेः पूर्णेन्दुमानन्ददं\nवैराग्याम्बुजभास्करं ह्यघघनध्वान्तापहं तापहम्‌।\nमोहाम्भोधरपूगपाटनविधौ स्वःसम्भवं शंकरं\nवंदे ब्रह्मकुलं कलंकशमनं श्री रामभूपप्रियम्‌॥1॥","meaning":"धर्म रूपी वृक्ष के मूल, विवेक रूपी समुद्र को आनंद देने वाले पूर्णचन्द्र, वैराग्य रूपी कमल के (विकसित करने वाले) सूर्य, पाप रूपी घोर अंधकार को निश्चय ही मिटाने वाले, तीनों तापों को हरने वाले, मोह रूपी बादलों के समूह को छिन्न-भिन्न करने की विधि (क्रिया) में आकाश से उत्पन्न पवन स्वरूप, ब्रह्माजी के वंशज (आत्मज) तथा कलंकनाशक, महाराज श्री रामचन्द्रजी के प्रिय श्री शंकरजी की मैं वंदना करता हूँ॥1॥"},{"pos":"1","type":"slok","slok":"सान्द्रानन्दपयोदसौभगतनुं पीताम्बरं सुंदरं\nपाणौ बाणशरासनं कटिलसत्तूणीरभारं वरम्‌।\nराजीवायतलोचनं धृतजटाजूटेन संशोभितं\nसीतालक्ष्मणसंयुतं पथिगतं रामाभिरामं भजे॥2॥","meaning":" जिनका शरीर जलयुक्त मेघों के समान सुंदर (श्यामवर्ण) एवं आनंदघन है, जो सुंदर (वल्कल का) पीत वस्त्र धारण किए हैं, जिनके हाथों में बाण और धनुष हैं, कमर उत्तम तरकस के भार से सुशोभित है, कमल के समान विशाल नेत्र हैं और मस्तक पर जटाजूट धारण किए हैं, उन अत्यन्त शोभायमान श्री सीताजी और लक्ष्मणजी सहित मार्ग में चलते हुए आनंद देने वाले श्री रामचन्द्रजी को मैं भजता हूँ॥2॥"},{"pos":"1","type":"slok","slok":"उमा राम गुन गूढ़ पंडित मुनि पावहिं बिरति।\nपावहिं मोह बिमूढ़ जे हरि बिमुख न धर्म रति॥","meaning":"हे पार्वती! श्री रामजी के गुण गूढ़ हैं, पण्डित और मुनि उन्हें समझकर वैराग्य प्राप्त करते हैं, परन्तु जो भगवान से विमुख हैं और जिनका धर्म में प्रेम नहीं है, वे महामूढ़ (उन्हें सुनकर) मोह को प्राप्त होते हैं।"},{"pos":"1","type":"chopai","slok":"पुर नर भरत प्रीति मैं गाई। मति अनुरूप अनूप सुहाई॥\nअब प्रभु चरित सुनहु अति पावन। करत जे बन सुर नर मुनि भावन॥1॥","meaning":"पुरवासियों के और भरतजी के अनुपम और सुंदर प्रेम का मैंने अपनी बुद्धि के अनुसार गान किया। अब देवता, मनुष्य और मुनियों के मन को भाने वाले प्रभु श्री रामचन्द्रजी के वे अत्यन्त पवित्र चरित्र सुनो, जिन्हें वे वन में कर रहे हैं॥1॥"}]}