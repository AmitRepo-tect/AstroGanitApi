{"title":"राक्षस वध की प्रतिज्ञा करना, सुतीक्ष्णजी का प्रेम, अगस्त्य मिलन, अगस्त्य संवाद","image":"img_aarti_hanumaanji","Slok":[{"pos":"1","type":"doha","slok":"निसिचर हीन करउँ महि भुज उठाइ पन कीन्ह।\nसकल मुनिन्ह के आश्रमन्हि जाइ जाइ सुख दीन्ह॥9॥","meaning":"श्री रामजी ने भुजा उठाकर प्रण किया कि मैं पृथ्वी को राक्षसों से रहित कर दूँगा। फिर समस्त मुनियों के आश्रमों में जा-जाकर उनको (दर्शन एवं सम्भाषण का) सुख दिया॥9॥"},{"pos":"1","type":"chopai","slok":"मुनि अगस्ति कर सिष्य सुजाना। नाम सुतीछन रति भगवाना॥\nमन क्रम बचन राम पद सेवक। सपनेहुँ आन भरोस न देवक॥1॥","meaning":"मुनि अगस्त्यजी के एक सुतीक्ष्ण नामक सुजान (ज्ञानी) शिष्य थे, उनकी भगवान में प्रीति थी। वे मन, वचन और कर्म से श्री रामजी के चरणों के सेवक थे। उन्हें स्वप्न में भी किसी दूसरे देवता का भरोसा नहीं था॥1॥"},{"pos":"1","type":"chopai","slok":"प्रभु आगवनु श्रवन सुनि पावा। करत मनोरथ आतुर धावा॥\nहे बिधि दीनबंधु रघुराया। मो से सठ पर करिहहिं दाया॥2॥","meaning":"उन्होंने ज्यों ही प्रभु का आगमन कानों से सुन पाया, त्यों ही अनेक प्रकार के मनोरथ करते हुए वे आतुरता (शीघ्रता) से दौड़ चले। हे विधाता! क्या दीनबन्धु श्री रघुनाथजी मुझ जैसे दुष्ट पर भी दया करेंगे?॥2॥"},{"pos":"1","type":"chopai","slok":" सहित अनुज मोहि राम गोसाईं। मिलिहहिं निज सेवक की नाईं॥\nमोरे जियँ भरोस दृढ़ नाहीं। भगति बिरति न ग्यान मन माहीं॥3॥","meaning":"क्या स्वामी श्री रामजी छोटे भाई लक्ष्मणजी सहित मुझसे अपने सेवक की तरह मिलेंगे? मेरे हृदय में दृढ़ विश्वास नहीं होता, क्योंकि मेरे मन में भक्ति, वैराग्य या ज्ञान कुछ भी नहीं है॥3॥"},{"pos":"1","type":"chopai","slok":"नहिं सतसंग जोग जप जागा। नहिं दृढ़ चरन कमल अनुरागा॥\nएक बानि करुनानिधान की। सो प्रिय जाकें गति न आन की॥4॥","meaning":"मैंने न तो सत्संग, योग, जप अथवा यज्ञ ही किए हैं और न प्रभु के चरणकमलों में मेरा दृढ़ अनुराग ही है। हाँ, दया के भंडार प्रभु की एक बान है कि जिसे किसी दूसरे का सहारा नहीं है, वह उन्हें प्रिय होता है॥4॥"},{"pos":"1","type":"chopai","slok":"होइहैं सुफल आजु मम लोचन। देखि बदन पंकज भव मोचन॥\nनिर्भर प्रेम मगन मुनि ग्यानी। कहि न जाइ सो दसा भवानी॥5॥","meaning":"(भगवान की इस बान का स्मरण आते ही मुनि आनंदमग्न होकर मन ही मन कहने लगे-) अहा! भव बंधन से छुड़ाने वाले प्रभु के मुखारविंद को देखकर आज मेरे नेत्र सफल होंगे। (शिवजी कहते हैं-) हे भवानी! ज्ञानी मुनि प्रेम में पूर्ण रूप से निमग्न हैं। उनकी वह दशा कही नहीं जाती॥5॥"},{"pos":"1","type":"chopai","slok":"दिसि अरु बिदिसि पंथ नहिं सूझा। को मैं चलेउँ कहाँ नहिं बूझा॥\nकबहुँक फिरि पाछें पुनि जाई। कबहुँक नृत्य करइ गुन गाई॥6॥","meaning":"उन्हें दिशा-विदिशा (दिशाएँ और उनके कोण आदि) और रास्ता, कुछ भी नहीं सूझ रहा है। मैं कौन हूँ और कहाँ जा रहा हूँ, यह भी नहीं जानते (इसका भी ज्ञान नहीं है)। वे कभी पीछे घूमकर फिर आगे चलने लगते हैं और कभी (प्रभु के) गुण गा-गाकर नाचने लगते हैं॥6॥"},{"pos":"1","type":"chopai","slok":"अबिरल प्रेम भगति मुनि पाई। प्रभु देखैं तरु ओट लुकाई॥\nअतिसय प्रीति देखि रघुबीरा। प्रगटे हृदयँ हरन भव भीरा॥7॥","meaning":"मुनि ने प्रगाढ़ प्रेमाभक्ति प्राप्त कर ली। प्रभु श्री रामजी वृक्ष की आड़ में छिपकर (भक्त की प्रेमोन्मत्त दशा) देख रहे हैं। मुनि का अत्यन्त प्रेम देखकर भवभय (आवागमन के भय) को हरने वाले श्री रघुनाथजी मुनि के हृदय में प्रकट हो गए॥7॥"},{"pos":"1","type":"chopai","slok":"मुनि मग माझ अचल होइ बैसा। पुलक सरीर पनस फल जैसा॥\nतब रघुनाथ निकट चलि आए। देखि दसा निज जन मन भाए॥8॥","meaning":"(हृदय में प्रभु के दर्शन पाकर) मुनि बीच रास्ते में अचल (स्थिर) होकर बैठ गए। उनका शरीर रोमांच से कटहल के फल के समान (कण्टकित) हो गया। तब श्री रघुनाथजी उनके पास चले आए और अपने भक्त की प्रेम दशा देखकर मन में बहुत प्रसन्न हुए॥8॥"},{"pos":"1","type":"chopai","slok":"मुनिहि राम बहु भाँति जगावा। जाग न ध्यान जनित सुख पावा॥\nभूप रूप तब राम दुरावा। हृदयँ चतुर्भुज रूप देखावा॥9॥","meaning":"श्री रामजी ने मुनि को बहुत प्रकार से जगाया, पर मुनि नहीं जागे, क्योंकि उन्हें प्रभु के ध्यान का सुख प्राप्त हो रहा था। तब श्री रामजी ने अपने राजरूप को छिपा लिया और उनके हृदय में अपना चतुर्भुज रूप प्रकट किया॥9॥"},{"pos":"1","type":"chopai","slok":"मुनि अकुलाइ उठा तब कैसें। बिकल हीन मनि फनिबर जैसें॥\nआगें देखि राम तन स्यामा। सीता अनुज सहित सुख धामा॥10॥","meaning":"तब (अपने ईष्ट स्वरूप के अंतर्धान होते ही) मुनि ऐसे व्याकुल होकर उठे, जैसे श्रेष्ठ (मणिधर) सर्प मणि के बिना व्याकुल हो जाता है। मुनि ने अपने सामने सीताजी और लक्ष्मणजी सहित श्यामसुंदर विग्रह सुखधाम श्री रामजी को देखा॥10॥"},{"pos":"1","type":"chopai","slok":"परेउ लकुट इव चरनन्हि लागी। प्रेम मगन मुनिबर बड़भागी॥\nभुज बिसाल गहि लिए उठाई। परम प्रीति राखे उर लाई॥11॥","meaning":"प्रेम में मग्न हुए वे बड़भागी श्रेष्ठ मुनि लाठी की तरह गिरकर श्री रामजी के चरणों में लग गए। श्री रामजी ने अपनी विशाल भुजाओं से पकड़कर उन्हें उठा लिया और बड़े प्रेम से हृदय से लगा रखा॥11॥"},{"pos":"1","type":"chopai","slok":"मुनिहि मिलत अस सोह कृपाला। कनक तरुहि जनु भेंट तमाला॥\nराम बदनु बिलोक मुनि ठाढ़ा। मानहुँ चित्र माझ लिखि काढ़ा॥12॥","meaning":"कृपालु श्री रामचन्द्रजी मुनि से मिलते हुए ऐसे शोभित हो रहे हैं, मानो सोने के वृक्ष से तमाल का वृक्ष गले लगकर मिल रहा हो। मुनि (निस्तब्ध) खड़े हुए (टकटकी लगाकर) श्री रामजी का मुख देख रहे हैं, मानो चित्र में लिखकर बनाए गए हों॥12॥"},{"pos":"1","type":"doha","slok":"तब मुनि हृदयँ धीर धरि गहि पद बारहिं बार।\nनिज आश्रम प्रभु आनि करि पूजा बिबिध प्रकार॥10॥","meaning":"तब मुनि ने हृदय में धीरज धरकर बार-बार चरणों को स्पर्श किया। फिर प्रभु को अपने आश्रम में लाकर अनेक प्रकार से उनकी पूजा की॥10॥"},{"pos":"1","type":"chopai","slok":"कह मुनि प्रभु सुनु बिनती मोरी। अस्तुति करौं कवन बिधि तोरी॥\nमहिमा अमित मोरि मति थोरी। रबि सन्मुख खद्योत अँजोरी॥1॥","meaning":"मुनि कहने लगे- हे प्रभो! मेरी विनती सुनिए। मैं किस प्रकार से आपकी स्तुति करूँ? आपकी महिमा अपार है और मेरी बुद्धि अल्प है। जैसे सूर्य के सामने जुगनू का उजाला!॥1॥"},{"pos":"1","type":"chopai","slok":"जानतहूँ पूछिअ कस स्वामी। सबदरसी तुम्ह अंतरजामी॥\nनिसिचर निकर सकल मुनि खाए। सुनि रघुबीर नयन जल छाए॥4॥","meaning":" हे लाल कमल के समान नेत्र और सुंदर वेश वाले! सीताजी के नेत्र रूपी चकोर के चंद्रमा, शिवजी के हृदय रूपी मानसरोवर के बालहंस, विशाल हृदय और भुजा वाले श्री रामचंद्रजी! मैं आपको नमस्कार करता हूँ॥4॥"},{"pos":"1","type":"chopai","slok":"संशय सर्प ग्रसन उरगादः। शमन सुकर्कश तर्क विषादः॥\nभव भंजन रंजन सुर यूथः। त्रातु सदा नो कृपा वरूथः॥5॥","meaning":"जो संशय रूपी सर्प को ग्रसने के लिए गरुड़ हैं, अत्यंत कठोर तर्क से उत्पन्न होने वाले विषाद का नाश करने वाले हैं, आवागमन को मिटाने वाले और देवताओं के समूह को आनंद देने वाले हैं, वे कृपा के समूह श्री रामजी सदा हमारी रक्षा करें॥5॥"},{"pos":"1","type":"chopai","slok":" निर्गुण सगुण विषम सम रूपं। ज्ञान गिरा गोतीतमनूपं॥\nअमलमखिलमनवद्यमपारं। नौमि राम भंजन महि भारं॥6॥","meaning":"हे निर्गुण, सगुण, विषम और समरूप! हे ज्ञान, वाणी और इंद्रियों से अतीत! हे अनुपम, निर्मल, संपूर्ण दोषरहित, अनंत एवं पृथ्वी का भार उतारने वाले श्री रामचंद्रजी! मैं आपको नमस्कार करता हूँ॥6॥"},{"pos":"1","type":"chopai","slok":"भक्त कल्पपादप आरामः। तर्जन क्रोध लोभ मद कामः॥\nअति नागर भव सागर सेतुः। त्रातु सदा दिनकर कुल केतुः॥7॥","meaning":"जो भक्तों के लिए कल्पवृक्ष के बगीचे हैं, क्रोध, लोभ, मद और काम को डराने वाले हैं, अत्यंत ही चतुर और संसार रूपी समुद्र से तरने के लिए सेतु रूप हैं, वे सूर्यकुल की ध्वजा श्री रामजी सदा मेरी रक्षा करें॥7॥"},{"pos":"1","type":"chopai","slok":"अतुलित भुज प्रताप बल धामः। कलि मल विपुल विभंजन नामः॥\nधर्म वर्म नर्मद गुण ग्रामः। संतत शं तनोतु मम रामः॥8॥","meaning":"जिनकी भुजाओं का प्रताप अतुलनीय है, जो बल के धाम हैं, जिनका नाम कलियुग के बड़े भारी पापों का नाश करने वाला है, जो धर्म के कवच (रक्षक) हैं और जिनके गुण समूह आनंद देने वाले हैं, वे श्री रामजी निरंतर मेरे कल्याण का विस्तार करें॥8॥"},{"pos":"1","type":"chopai","slok":"जे जानहिं ते जानहुँ स्वामी। सगुन अगुन उर अंतरजामी॥\nजो कोसलपति राजिव नयना। करउ सो राम हृदय मम अयना॥10॥","meaning":"हे स्वामी! आपको जो सगुण, निर्गुण और अंतर्यामी जानते हों, वे जाना करें, मेरे हृदय में तो कोसलपति कमलनयन श्री रामजी ही अपना घर बनावें॥10॥"},{"pos":"1","type":"chopai","slok":"अस अभिमान जाइ जनि भोरे। मैं सेवक रघुपति पति मोरे॥\nसुनि मुनि बचन राम मन भाए। बहुरि हरषि मुनिबर उर लाए॥11॥","meaning":"ऐसा अभिमान भूलकर भी न छूटे कि मैं सेवक हूँ और श्री रघुनाथजी मेरे स्वामी हैं। मुनि के वचन सुनकर श्री रामजी मन में बहुत प्रसन्न हुए। तब उन्होंने हर्षित होकर श्रेष्ठ मुनि को हृदय से लगा लिया॥11॥"},{"pos":"1","type":"chopai","slok":"परम प्रसन्न जानु मुनि मोही। जो बर मागहु देउँ सो तोही॥\nमुनि कह मैं बर कबहुँ न जाचा। समुझि न परइ झूठ का साचा॥12॥","meaning":"(और कहा-) हे मुनि! मुझे परम प्रसन्न जानो। जो वर माँगो, वही मैं तुम्हें दूँ! मुनि सुतीक्ष्णजी ने कहा- मैंने तो वर कभी माँगा ही नहीं। मुझे समझ ही नहीं पड़ता कि क्या झूठ है और क्या सत्य है, (क्या माँगू, क्या नहीं)॥12॥"},{"pos":"1","type":"chopai","slok":"तुम्हहि नीक लागै रघुराई। सो मोहि देहु दास सुखदाई॥\nअबिरल भगति बिरति बिग्याना। होहु सकल गुन ग्यान निधाना॥13॥","meaning":"((अतः) हे रघुनाथजी! हे दासों को सुख देने वाले! आपको जो अच्छा लगे, मुझे वही दीजिए। (श्री रामचंद्रजी ने कहा- हे मुने!) तुम प्रगाढ़ भक्ति, वैराग्य, विज्ञान और समस्त गुणों तथा ज्ञान के निधान हो जाओ॥13॥"},{"pos":"1","type":"chopai","slok":"प्रभु जो दीन्ह सो बरु मैं पावा। अब सो देहु मोहि जो भावा॥14॥","meaning":"(तब मुनि बोले-) प्रभु ने जो वरदान दिया, वह तो मैंने पा लिया। अब मुझे जो अच्छा लगता है, वह दीजिए॥14॥"},{"pos":"1","type":"doha","slok":"अनुज जानकी सहित प्रभु चाप बान धर राम।\nमन हिय गगन इंदु इव बसहु सदा निहकाम॥11॥","meaning":"हे प्रभो! हे श्री रामजी! छोटे भाई लक्ष्मणजी और सीताजी सहित धनुष-बाणधारी आप निष्काम (स्थिर) होकर मेरे हृदय रूपी आकाश में चंद्रमा की भाँति सदा निवास कीजिए॥11॥"},{"pos":"1","type":"chopai","slok":"एवमस्तु करि रमानिवासा। हरषि चले कुंभज रिषि पासा॥\nबहुत दिवस गुर दरसनु पाएँ। भए मोहि एहिं आश्रम आएँ॥1॥","meaning":"'एवमस्तु' (ऐसा ही हो) ऐसा उच्चारण कर लक्ष्मी निवास श्री रामचंद्रजी हर्षित होकर अगस्त्य ऋषि के पास चले। (तब सुतीक्ष्णजी बोले-) गुरु अगस्त्यजी का दर्शन पाए और इस आश्रम में आए मुझे बहुत दिन हो गए॥1॥"},{"pos":"1","type":"chopai","slok":"अब प्रभु संग जाउँ गुर पाहीं। तुम्ह कहँ नाथ निहोरा नाहीं॥\nदेखि कृपानिधि मुनि चतुराई। लिए संग बिहसे द्वौ भाई॥2॥","meaning":"अब मैं भी प्रभु (आप) के साथ गुरुजी के पास चलता हूँ। इसमें हे नाथ! आप पर मेरा कोई एहसान नहीं है। मुनि की चतुरता देखकर कृपा के भंडार श्री रामजी ने उनको साथ ले लिया और दोनो भाई हँसने लगे॥2॥"},{"pos":"1","type":"chopai","slok":"पंथ कहत निज भगति अनूपा। मुनि आश्रम पहुँचे सुरभूपा॥\nतुरत सुतीछन गुर पहिं गयऊ। करि दंडवत कहत अस भयऊ॥3॥","meaning":"रास्ते में अपनी अनुपम भक्ति का वर्णन करते हुए देवताओं के राजराजेश्वर श्री रामजी अगस्त्य मुनि के आश्रम पर पहुँचे। सुतीक्ष्ण तुरंत ही गुरु अगस्त्य के पास गए और दण्डवत्‌ करके ऐसा कहने लगे॥3॥"},{"pos":"1","type":"chopai","slok":"नाथ कोसलाधीस कुमारा। आए मिलन जगत आधारा॥\nराम अनुज समेत बैदेही। निसि दिनु देव जपत हहु जेही॥4॥","meaning":"हे नाथ! अयोध्या के राजा दशरथजी के कुमार जगदाधार श्री रामचंद्रजी छोटे भाई लक्ष्मणजी और सीताजी सहित आपसे मिलने आए हैं, जिनका हे देव! आप रात-दिन जप करते रहते हैं॥4॥"},{"pos":"1","type":"chopai","slok":"सुनत अगस्ति तुरत उठि धाए। हरि बिलोकि लोचन जल छाए॥\nमुनि पद कमल परे द्वौ भाई। रिषि अति प्रीति लिए उर लाई॥5॥","meaning":"यह सुनते ही अगस्त्यजी तुरंत ही उठ दौड़े। भगवान्‌ को देखते ही उनके नेत्रों में (आनंद और प्रेम के आँसुओं का) जल भर आया। दोनों भाई मुनि के चरण कमलों पर गिर पड़े। ऋषि ने (उठाकर) बड़े प्रेम से उन्हें हृदय से लगा लिया॥5॥"},{"pos":"1","type":"chopai","slok":"सादर कुसल पूछि मुनि ग्यानी। आसन बर बैठारे आनी॥\nपुनि करि बहु प्रकार प्रभु पूजा। मोहि सम भाग्यवंत नहिं दूजा॥6॥","meaning":"ज्ञानी मुनि ने आदरपूर्वक कुशल पूछकर उनको लाकर श्रेष्ठ आसन पर बैठाया। फिर बहुत प्रकार से प्रभु की पूजा करके कहा- मेरे समान भाग्यवान्‌ आज दूसरा कोई नहीं है॥6॥"},{"pos":"1","type":"chopai","slok":"जहँ लगि रहे अपर मुनि बृंदा। हरषे सब बिलोकि सुखकंदा॥7॥","meaning":"वहाँ जहाँ तक (जितने भी) अन्य मुनिगण थे, सभी आनंदकन्द श्री रामजी के दर्शन करके हर्षित हो गए॥7॥"},{"pos":"1","type":"doha","slok":"मुनि समूह महँ बैठे सन्मुख सब की ओर।\nसरद इंदु तन चितवन मानहुँ निकर चकोर॥12॥","meaning":"मुनियों के समूह में श्री रामचंद्रजी सबकी ओर सम्मुख होकर बैठे हैं (अर्थात्‌ प्रत्येक मुनि को श्री रामजी अपने ही सामने मुख करके बैठे दिखाई देते हैं और सब मुनि टकटकी लगाए उनके मुख को देख रहे हैं)। ऐसा जान पड़ता है मानो चकोरों का समुदाय शरत्पूर्णिमा के चंद्रमा की ओर देख रहा है॥12॥"},{"pos":"1","type":"chopai","slok":"तब रघुबीर कहा मुनि पाहीं। तुम्ह सन प्रभु दुराव कछु नाहीं॥\nतुम्ह जानहु जेहि कारन आयउँ। ताते तात न कहि समुझायउँ॥1॥","meaning":"तब श्री रामजी ने मुनि से कहा- हे प्रभो! आप से तो कुछ छिपाव है नहीं। मैं जिस कारण से आया हूँ, वह आप जानते ही हैं। इसी से हे तात! मैंने आपसे समझाकर कुछ नहीं कहा॥1॥"},{"pos":"1","type":"chopai","slok":"अब सो मंत्र देहु प्रभु मोही। जेहि प्रकार मारौं मुनिद्रोही॥\nमुनि मुसुकाने सुनि प्रभु बानी। पूछेहु नाथ मोहि का जानी॥2॥","meaning":"हे प्रभो! अब आप मुझे वही मंत्र (सलाह) दीजिए, जिस प्रकार मैं मुनियों के द्रोही राक्षसों को मारूँ। प्रभु की वाणी सुनकर मुनि मुस्कुराए और बोले- हे नाथ! आपने क्या समझकर मुझसे यह प्रश्न किया?॥2॥"},{"pos":"1","type":"chopai","slok":"तुम्हरेइँ भजन प्रभाव अघारी। जानउँ महिमा कछुक तुम्हारी॥\nऊमरि तरु बिसाल तव माया। फल ब्रह्मांड अनेक निकाया॥3॥","meaning":"हे पापों का नाश करने वाले! मैं तो आप ही के भजन के प्रभाव से आपकी कुछ थोड़ी सी महिमा जानता हूँ। आपकी माया गूलर के विशाल वृक्ष के समान है, अनेकों ब्रह्मांडों के समूह ही जिसके फल हैं॥3॥"},{"pos":"1","type":"chopai","slok":"जीव चराचर जंतु समाना। भीतर बसहिं न जानहिं आना॥\nते फल भच्छक कठिन कराला। तव भयँ डरत सदा सोउ काला॥4॥","meaning":"चर और अचर जीव (गूलर के फल के भीतर रहने वाले छोटे-छोटे) जंतुओं के समान उन (ब्रह्माण्ड रूपी फलों) के भीतर बसते हैं और वे (अपने उस छोटे से जगत्‌ के सिवा) दूसरा कुछ नहीं जानते। उन फलों का भक्षण करने वाला कठिन और कराल काल है। वह काल भी सदा आपसे भयभीत रहता है॥4॥"},{"pos":"1","type":"chopai","slok":"ते तुम्ह सकल लोकपति साईं। पूँछेहु मोहि मनुज की नाईं॥\nयह बर मागउँ कृपानिकेता। बसहु हृदयँ श्री अनुज समेता॥5॥","meaning":"उन्हीं आपने समस्त लोकपालों के स्वामी होकर भी मुझसे मनुष्य की तरह प्रश्न किया। हे कृपा के धाम! मैं तो यह वर माँगता हूँ कि आप श्री सीताजी और छोटे भाई लक्ष्मणजी सहित मेरे हृदय में (सदा) निवास कीजिए॥5॥"},{"pos":"1","type":"chopai","slok":"अबिरल भगति बिरति सतसंगा। चरन सरोरुह प्रीति अभंगा॥\nजद्यपि ब्रह्म अखंड अनंता। अनुभव गम्य भजहिं जेहि संता।6॥","meaning":"मुझे प्रगाढ़ भक्ति, वैराग्य, सत्संग और आपके चरणकमलों में अटूट प्रेम प्राप्त हो। यद्यपि आप अखंड और अनंत ब्रह्म हैं, जो अनुभव से ही जानने में आते हैं और जिनका संतजन भजन करते हैं॥6॥"},{"pos":"1","type":"chopai","slok":"अस तव रूप बखानउँ जानउँ। फिरि फिरि सगुन ब्रह्म रति मानउँ॥\nसंतत दासन्ह देहु बड़ाई। तातें मोहि पूँछेहु रघुराई॥7॥","meaning":"यद्यपि मैं आपके ऐसे रूप को जानता हूँ और उसका वर्णन भी करता हूँ, तो भी लौट-लौटकर में सगुण ब्रह्म में (आपके इस सुंदर स्वरूप में) ही प्रेम मानता हूँ। आप सेवकों को सदा ही बड़ाई दिया करते हैं, इसी से हे रघुनाथजी! आपने मुझसे पूछा है॥7॥"}]}