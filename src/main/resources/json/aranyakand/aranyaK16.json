{"title":"संतों के लक्षण और सत्संग भजन के लिए प्रेरणा","image":"img_aarti_hanumaanji","Slok":[{"pos":"1","type":"chopai","slok":"जे न भजहिं अस प्रभु भ्रम त्यागी। ग्यान रंक नर मंद अभागी॥\nपुनि सादर बोले मुनि नारद। सुनहु राम बिग्यान बिसारद॥2॥","meaning":"जो मनुष्य भ्रम को त्यागकर ऐसे प्रभु को नहीं भजते, वे ज्ञान के कंगाल, दुर्बुद्धि और अभागे हैं। फिर नारद मुनि आदर सहित बोले- हे विज्ञान-विशारद श्री रामजी! सुनिए-॥2॥"},{"pos":"1","type":"chopai","slok":" संतन्ह के लच्छन रघुबीरा। कहहु नाथ भव भंजन भीरा॥\nसुनु मुनि संतन्ह के गुन कहऊँ। जिन्ह ते मैं उन्ह कें बस रहऊँ॥3॥","meaning":"ऐ हे रघुवीर! हे भव-भय (जन्म-मरण के भय) का नाश करने वाले मेरे नाथ! अब कृपा कर संतों के लक्षण कहिए! (श्री रामजी ने कहा-) हे मुनि! सुनो, मैं संतों के गुणों को कहता हूँ, जिनके कारण मैं उनके वश में रहता हूँ॥3॥"},{"pos":"1","type":"chopai","slok":"षट बिकार जित अनघ अकामा। अचल अकिंचन सुचि सुखधामा॥\nअमित बोध अनीह मितभोगी। सत्यसार कबि कोबिद जोगी॥4॥","meaning":"वे संत (काम, क्रोध, लोभ, मोह, मद और मत्सर- इन) छह विकारों (दोषों) को जीते हुए, पापरहित, कामनारहित, निश्चल (स्थिरबुद्धि), अकिंचन (सर्वत्यागी), बाहर-भीतर से पवित्र, सुख के धाम, असीम ज्ञानवान्‌, इच्छारहित, मिताहारी, सत्यनिष्ठ, कवि, विद्वान, योगी,॥4॥"},{"pos":"1","type":"chopai","slok":"सावधान मानद मदहीना। धीर धर्म गति परम प्रबीना॥5॥","meaning":"सावधान, दूसरों को मान देने वाले, अभिमानरहित, धैर्यवान, धर्म के ज्ञान और आचरण में अत्यंत निपुण,॥5॥"},{"pos":"1","type":"doha","slok":"गुनागार संसार दुख रहित बिगत संदेह।\nतजि मम चरन सरोज प्रिय तिन्ह कहुँ देह न गेह॥45॥","meaning":"गुणों के घर, संसार के दुःखों से रहित और संदेहों से सर्वथा छूटे हुए होते हैं। मेरे चरण कमलों को छोड़कर उनको न देह ही प्रिय होती है, न घर ही॥45॥"},{"pos":"1","type":"chopai","slok":"निज गुन श्रवन सुनत सकुचाहीं। पर गुन सुनत अधिक हरषाहीं॥\nसम सीतल नहिं त्यागहिं नीती। सरल सुभाउ सबहि सन प्रीति॥1॥","meaning":"कानों से अपने गुण सुनने में सकुचाते हैं, दूसरों के गुण सुनने से विशेष हर्षित होते हैं। सम और शीतल हैं, न्याय का कभी त्याग नहीं करते। सरल स्वभाव होते हैं और सभी से प्रेम रखते हैं॥1॥"},{"pos":"1","type":"chopai","slok":"जप तप ब्रत दम संजम नेमा। गुरु गोबिंद बिप्र पद प्रेमा॥\nश्रद्धा छमा मयत्री दाया। मुदिता मम पद प्रीति अमाया॥2॥","meaning":"वे जप, तप, व्रत, दम, संयम और नियम में रत रहते हैं और गुरु, गोविंद तथा ब्राह्मणों के चरणों में प्रेम रखते हैं। उनमें श्रद्धा, क्षमा, मैत्री, दया, मुदिता (प्रसन्नता) और मेरे चरणों में निष्कपट प्रेम होता है॥2॥"},{"pos":"1","type":"chopai","slok":"बिरति बिबेक बिनय बिग्याना। बोध जथारथ बेद पुराना॥\nदंभ मान मद करहिं न काऊ। भूलि न देहिं कुमारग पाऊ॥3॥","meaning":"तथा वैराग्य, विवेक, विनय, विज्ञान (परमात्मा के तत्व का ज्ञान) और वेद-पुराण का यथार्थ ज्ञान रहता है। वे दम्भ, अभिमान और मद कभी नहीं करते और भूलकर भी कुमार्ग पर पैर नहीं रखते॥3॥"},{"pos":"1","type":"chopai","slok":"गावहिं सुनहिं सदा मम लीला। हेतु रहित परहित रत सीला॥\nमुनि सुनु साधुन्ह के गुन जेते। कहि न सकहिं सादर श्रुति तेते॥4॥","meaning":"यद्यपि प्रभु के अनेकों नाम हैं और वेद कहते हैं कि वे सब एक से एक बढ़कर हैं, तो भी हे नाथ! रामनाम सब नामों से बढ़कर हो और पाप रूपी पक्षियों के समूह के लिए यह वधिक के समान हो॥4॥"},{"pos":"1","type":"chhand","slok":"कहि सक न सारद सेष नारद सुनत पद पंकज गहे।\nअस दीनबंधु कृपाल अपने भगत गुन निज मुख कहे॥\nसिरु नाइ बारहिं बार चरनन्हि ब्रह्मपुर नारद गए।\nते धन्य तुलसीदास आस बिहाइ जे हरि रँग रँए॥","meaning":"'शेष और शारदा भी नहीं कह सकते' यह सुनते ही नारदजी ने श्री रामजी के चरणकमल पकड़ लिए। दीनबंधु कृपालु प्रभु ने इस प्रकार अपने श्रीमुख से अपने भक्तों के गुण कहे। भगवान्‌ के चरणों में बार-बार सिर नवाकर नारदजी ब्रह्मलोक को चले गए। तुलसीदासजी कहते हैं कि वे पुरुष धन्य हैं, जो सब आशा छोड़कर केवल श्री हरि के रंग में रँग गए हैं।"},{"pos":"1","type":"chopai","slok":" रावनारि जसु पावन गावहिं सुनहिं जे लोग।\nराम भगति दृढ़ पावहिं बिनु बिराग जप जोग॥46 क॥","meaning":"जो लोग रावण के शत्रु श्री रामजी का पवित्र यश गावेंगे और सुनेंगे, वे वैराग्य, जप और योग के बिना ही श्री रामजी की दृढ़ भक्ति पावेंगे॥46 (क)॥"},{"pos":"1","type":"chopai","slok":"दीप सिखा सम जुबति तन मन जनि होसि पतंग।\nभजहि राम तजि काम मद करहि सदा सतसंग॥46 ख॥","meaning":"युवती स्त्रियों का शरीर दीपक की लौ के समान है, हे मन! तू उसका पतिंगा न बन। काम और मद को छोड़कर श्री रामचंद्रजी का भजन कर और सदा सत्संग कर॥46 (ख)॥\nमासपारायण, बाईसवाँ विश्राम इति श्रीमद्रामचरितमानसे सकलकलिकलुषविध्वंसने तृतीयः सोपानः समाप्तः। कलियुग के संपूर्ण पापों को विध्वंस करने वाले श्री रामचरितमानस का यह तीसरा सोपान समाप्त हुआ। (अरण्यकाण्ड समाप्त)"}]}