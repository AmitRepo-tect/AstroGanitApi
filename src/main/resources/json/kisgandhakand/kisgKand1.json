{"title":"मंगलाचरण","image":"img_aarti_hanumaanji","Slok":[{"pos":"1","type":"slok","slok":"कुन्देन्दीवरसुन्दरावतिबलौ विज्ञानधामावुभौ\nशोभाढ्यौ वरधन्विनौ श्रुतिनुतौ गोविप्रवृन्दप्रियौ।\nमायामानुषरूपिणौ रघुवरौ सद्धर्मवर्मौ हितौ\nसीतान्वेषणतत्परौ पथिगतौ भक्तिप्रदौ तौ हि नः ॥1॥","meaning":"कुन्दपुष्प और नीलकमल के समान सुंदर गौर एवं श्यामवर्ण, अत्यंत बलवान्‌, विज्ञान के धाम, शोभा संपन्न, श्रेष्ठ धनुर्धर, वेदों के द्वारा वन्दित, गौ एवं ब्राह्मणों के समूह के प्रिय (अथवा प्रेमी), माया से मनुष्य रूप धारण किए हुए, श्रेष्ठ धर्म के लिए कवचस्वरूप, सबके हितकारी, श्री सीताजी की खोज में लगे हुए, पथिक रूप रघुकुल के श्रेष्ठ श्री रामजी और श्री लक्ष्मणजी दोनों भाई निश्चय ही हमें भक्तिप्रद हों ॥1॥"},{"pos":"1","type":"slok","slok":"ब्रह्माम्भोधिसमुद्भवं कलिमलप्रध्वंसनं चाव्ययं\nश्रीमच्छम्भुमुखेन्दुसुन्दरवरे संशोभितं सर्वदा।\nसंसारामयभेषजं सुखकरं श्रीजानकीजीवनं\nधन्यास्ते कृतिनः पिबन्ति सततं श्रीरामनामामृतम्‌॥2॥","meaning":"वे सुकृती (पुण्यात्मा पुरुष) धन्य हैं जो वेद रूपी समुद्र (के मथने) से उत्पन्न हुए कलियुग के मल को सर्वथा नष्ट कर देने वाले, अविनाशी, भगवान श्री शंभु के सुंदर एवं श्रेष्ठ मुख रूपी चंद्रमा में सदा शोभायमान, जन्म-मरण रूपी रोग के औषध, सबको सुख देने वाले और श्री जानकीजी के जीवनस्वरूप श्री राम नाम रूपी अमृत का निरंतर पान करते रहते हैं॥2॥"},{"pos":"1","type":"sortha","slok":"मुक्ति जन्म महि जानि ग्यान खान अघ हानि कर।\nजहँ बस संभु भवानि सो कासी सेइअ कस न ॥","meaning":"जहाँ श्री शिव-पार्वती बसते हैं, उस काशी को मुक्ति की जन्मभूमि, ज्ञान की खान और पापों का नाश करने वाली जानकर उसका सेवन क्यों न किया जाए?"},{"pos":"1","type":"sortha","slok":"जरत सकल सुर बृंद बिषम गरल जेहिं पान किय।\nतेहि न भजसि मन मंद को कृपाल संकर सरिस॥","meaning":"जिस भीषण हलाहल विष से सब देवतागण जल रहे थे उसको जिन्होंने स्वयं पान कर लिया, रे मन्द मन! तू उन शंकरजी को क्यों नहीं भजता? उनके समान कृपालु (और) कौन है?"}]}