{"title":"शरद ऋतु वर्णन","image":"img_aarti_hanumaanji","Slok":[{"pos":"1","type":"chopai","slok":"बरषा बिगत सरद रितु आई। लछमन देखहु परम सुहाई॥\nफूलें कास सकल महि छाई। जनु बरषाँ कृत प्रगट बुढ़ाई॥1॥","meaning":"हे लक्ष्मण! देखो, वर्षा बीत गई और परम सुंदर शरद् ऋतु आ गई। फूले हुए कास से सारी पृथ्वी छा गई। मानो वर्षा ऋतु ने (कास रूपी सफेद बालों के रूप में) अपना बुढ़ापा प्रकट किया है॥1॥"},{"pos":"1","type":"chopai","slok":"उदित अगस्ति पंथ जल सोषा। जिमि लोभहिं सोषइ संतोषा॥\nसरिता सर निर्मल जल सोहा। संत हृदय जस गत मद मोहा॥2॥","meaning":"अगस्त्य के तारे ने उदय होकर मार्ग के जल को सोख लिया, जैसे संतोष लोभ को सोख लेता है। नदियों और तालाबों का निर्मल जल ऐसी शोभा पा रहा है जैसे मद और मोह से रहित संतों का हृदय!॥2॥"},{"pos":"1","type":"chopai","slok":"देखि मनोहर सैल अनूपा। रहे तहँ अनुज सहित सुरभूपा॥\nमधुकर खग मृग तनु धरि देवा। करहिं सिद्ध मुनि प्रभु कै सेवा॥2॥","meaning":"मनोहर और अनुपम पर्वत को देखकर देवताओं के सम्राट् श्री रामजी छोटे भाई सहित वहाँ रह गए। देवता, सिद्ध और मुनि भौंरों, पक्षियों और पशुओं के शरीर धारण करके प्रभु की सेवा करने लगे॥2॥"},{"pos":"1","type":"chopai","slok":"रस रस सूख सरित सर पानी। ममता त्याग करहिं जिमि ग्यानी॥\nजानि सरद रितु खंजन आए। पाइ समय जिमि सुकृत सुहाए॥3॥","meaning":"नदी और तालाबों का जल धीरे-धीरे सूख रहा है। जैसे ज्ञानी (विवेकी) पुरुष ममता का त्याग करते हैं। शरद ऋतु जानकर खंजन पक्षी आ गए। जैसे समय पाकर सुंदर सुकृत आ सकते हैं। (पुण्य प्रकट हो जाते हैं)॥3॥"},{"pos":"1","type":"chopai","slok":"पंक न रेनु सोह असि धरनी। नीति निपुन नृप कै जसि करनी॥\nजल संकोच बिकल भइँ मीना। अबुध कुटुंबी जिमि धनहीना॥4॥","meaning":"न कीचड़ है न धूल? इससे धरती (निर्मल होकर) ऐसी शोभा दे रही है जैसे नीतिनिपुण राजा की करनी! जल के कम हो जाने से मछलियाँ व्याकुल हो रही हैं, जैसे मूर्ख (विवेक शून्य) कुटुम्बी (गृहस्थ) धन के बिना व्याकुल होता है॥4॥"},{"pos":"1","type":"chopai","slok":"बिनु घन निर्मल सोह अकासा। हरिजन इव परिहरि सब आसा॥\nकहुँ कहुँ बृष्टि सारदी थोरी। कोउ एक भाव भगति जिमि मोरी॥5॥","meaning":"बिना बादलों का निर्मल आकाश ऐसा शोभित हो रहा है जैसे भगवद्भक्त सब आशाओं को छोड़कर सुशोभित होते हैं। कहीं-कहीं (विरले ही स्थानों में) शरद् ऋतु की थोड़ी-थोड़ी वर्षा हो रही है। जैसे कोई विरले ही मेरी भक्ति पाते हैं॥5॥"},{"pos":"1","type":"doha","slok":"चले हरषि तजि नगर नृप तापस बनिक भिखारि।\nजिमि हरिभगति पाइ श्रम तजहिं आश्रमी चारि॥16॥","meaning":"(शरद् ऋतु पाकर) राजा, तपस्वी, व्यापारी और भिखारी (क्रमशः विजय, तप, व्यापार और भिक्षा के लिए) हर्षित होकर नगर छोड़कर चले। जैसे श्री हरि की भक्ति पाकर चारों आश्रम वाले (नाना प्रकार के साधन रूपी) श्रमों को त्याग देते हैं॥16॥"},{"pos":"1","type":"chopai","slok":"सुखी मीन जे नीर अगाधा। जिमि हरि सरन न एकऊ बाधा॥\nफूलें कमल सोह सर कैसा। निर्गुन ब्रह्म सगुन भएँ जैसा॥1॥","meaning":"जो मछलियाँ अथाह जल में हैं, वे सुखी हैं, जैसे श्री हरि के शरण में चले जाने पर एक भी बाधा नहीं रहती। कमलों के फूलने से तालाब कैसी शोभा दे रहा है, जैसे निर्गुण ब्रह्म सगुण होने पर शोभित होता है॥1॥"},{"pos":"1","type":"chopai","slok":"गुंजत मधुकर मुखर अनूपा। सुंदर खग रव नाना रूपा॥\nचक्रबाक मन दुख निसि पेखी। जिमि दुर्जन पर संपति देखी॥2॥","meaning":"भौंरे अनुपम शब्द करते हुए गूँज रहे हैं तथा पक्षियों के नाना प्रकार के सुंदर शब्द हो रहे हैं। रात्रि देखकर चकवे के मन में वैसे ही दुःख हो रहा है, जैसे दूसरे की संपत्ति देखकर दुष्ट को होता है॥2॥"},{"pos":"1","type":"chopai","slok":"चातक रटत तृषा अति ओही। जिमि सुख लहइ न संकर द्रोही॥\nसरदातप निसि ससि अपहरई। संत दरस जिमि पातक टरई॥3॥","meaning":"पपीहा रट लगाए है, उसको बड़ी प्यास है, जैसे श्री शंकरजी का द्रोही सुख नहीं पाता (सुख के लिए झीखता रहता है) शरद् ऋतु के ताप को रात के समय चंद्रमा हर लेता है, जैसे संतों के दर्शन से पाप दूर हो जाते हैं॥3॥"},{"pos":"1","type":"chopai","slok":"देखि इंदु चकोर समुदाई। चितवहिं जिमि हरिजन हरि पाई॥\nमसक दंस बीते हिम त्रासा। जिमि द्विज द्रोह किएँ कुल नासा॥4॥","meaning":"चकोरों के समुदाय चंद्रमा को देखकर इस प्रकार टकटकी लगाए हैं जैसे भगवद्भक्त भगवान्‌ को पाकर उनके (निर्निमेष नेत्रों से) दर्शन करते हैं। मच्छर और डाँस जाड़े के डर से इस प्रकार नष्ट हो गए जैसे ब्राह्मण के साथ वैर करने से कुल का नाश हो जाता है॥4॥"},{"pos":"1","type":"doha","slok":"भूमि जीव संकुल रहे गए सरद रितु पाइ।\nसदगुर मिलें जाहिं जिमि संसय भ्रम समुदाइ॥17॥","meaning":" (वर्षा ऋतु के कारण) पृथ्वी पर जो जीव भर गए थे, वे शरद् ऋतु को पाकर वैसे ही नष्ट हो गए जैसे सद्गुरु के मिल जाने पर संदेह और भ्रम के समूह नष्ट हो जाते हैं॥17॥"}]}