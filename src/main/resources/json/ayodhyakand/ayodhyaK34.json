{"title":"इंद्र-बृहस्पति संवाद","image":"img_aarti_hanumaanji","Slok":[{"pos":"1","type":"chopai","slok":"देखि प्रभाउ सुरेसहि सोचू। जगु भल भलेहि पोच कहुँ पोचू॥\nगुर सन कहेउ करिअ प्रभु सोई। रामहि भरतहि भेंट न होई॥4॥","meaning":"भरतजी के (इस प्रेम के) प्रभाव को देखकर देवराज इन्द्र को सोच हो गया (कि कहीं इनके प्रेमवश श्री रामजी लौट न जाएँ और हमारा बना-बनाया काम बिगड़ जाए)। संसार भले के लिए भला और बुरे के लिए बुरा है (मनुष्य जैसा आप होता है जगत्‌ उसे वैसा ही दिखता है)। उसने गुरु बृहस्पतिजी से कहा- हे प्रभो! वही उपाय कीजिए जिससे श्री रामचंद्रजी और भरतजी की भेंट ही न हो॥4॥"},{"pos":"1","type":"doha","slok":"रामु सँकोची प्रेम बस भरत सप्रेम पयोधि।\nबनी बात बेगरन चहति करिअ जतनु छलु सोधि॥217॥","meaning":"श्री रामचंद्रजी संकोची और प्रेम के वश हैं और भरतजी प्रेम के समुद्र हैं। बनी-बनाई बात बिगड़ना चाहती है, इसलिए कुछ छल ढूँढकर इसका उपाय कीजिए॥217॥"},{"pos":"1","type":"chopai","slok":"बचन सुनत सुरगुरु मुसुकाने। सहसनयन बिनु लोचन जाने॥\nमायापति सेवक सन माया। करइ त उलटि परइ सुरराया॥1॥","meaning":"इंद्र के वचन सुनते ही देवगुरु बृहस्पतिजी मुस्कुराए। उन्होंने हजार नेत्रों वाले इंद्र को (ज्ञान रूपी) नेत्रोंरहित (मूर्ख) समझा और कहा- हे देवराज! माया के स्वामी श्री रामचंद्रजी के सेवक के साथ कोई माया करता है तो वह उलटकर अपने ही ऊपर आ पड़ती है॥1॥"},{"pos":"1","type":"chopai","slok":"तब किछु कीन्ह राम रुख जानी। अब कुचालि करि होइहि हानी।\nसुनु सुरेस रघुनाथ सुभाऊ। निज अपराध रिसाहिं न काऊ॥2॥","meaning":"उस समय (पिछली बार) तो श्री रामचंद्रजी का रुख जानकर कुछ किया था, परन्तु इस समय कुचाल करने से हानि ही होगी। हे देवराज! श्री रघुनाथजी का स्वभाव सुनो, वे अपने प्रति किए हुए अपराध से कभी रुष्ट नहीं होते॥2॥"},{"pos":"1","type":"chopai","slok":"जो अपराधु भगत कर करई। राम रोष पावक सो जरई॥\nलोकहुँ बेद बिदित इतिहासा। यह महिमा जानहिं दुरबासा॥3॥","meaning":"पर जो कोई उनके भक्त का अपराध करता है, वह श्री राम की क्रोधाग्नि में जल जाता है। लोक और वेद दोनों में इतिहास (कथा) प्रसिद्ध है। इस महिमा को दुर्वासाजी जानते हैं॥3॥"},{"pos":"1","type":"chopai","slok":"भरत सरिस को राम सनेही। जगु जप राम रामु जप जेही॥4॥","meaning":"सारा जगत्‌ श्री राम को जपता है, वे श्री रामजी जिनको जपते हैं, उन भरतजी के समान श्री रामचंद्रजी का प्रेमी कौन होगा?॥4॥"},{"pos":"1","type":"doha","slok":"मनहुँ न आनिअ अमरपति रघुबर भगत अकाजु।\nअजसु लोक परलोक दुख दिन दिन सोक समाजु॥218॥","meaning":"हे देवराज! रघुकुलश्रेष्ठ श्री रामचंद्रजी के भक्त का काम बिगाड़ने की बात मन में भी न लाइए। ऐसा करने से लोक में अपयश और परलोक में दुःख होगा और शोक का सामान दिनोंदिन बढ़ता ही चला जाएगा॥218॥"},{"pos":"1","type":"chopai","slok":"सुनु सुरेस उपदेसु हमारा। रामहि सेवकु परम पिआरा॥\nमानत सुखु सेवक सेवकाईं। सेवक बैर बैरु अधिकाईं॥1॥","meaning":"हे देवराज! हमारा उपदेश सुनो। श्री रामजी को अपना सेवक परम प्रिय है। वे अपने सेवक की सेवा से सुख मानते हैं और सेवक के साथ वैर करने से बड़ा भारी वैर मानते हैं॥1॥"},{"pos":"1","type":"chopai","slok":"जद्यपि सम नहिं राग न रोषू। गहहिं न पाप पूनु गुन दोषू॥\nकरम प्रधान बिस्व करि राखा। जो जस करइ सो तस फलु चाखा॥2॥","meaning":"यद्यपि वे सम हैं- उनमें न राग है, न रोष है और न वे किसी का पाप-पुण्य और गुण-दोष ही ग्रहण करते हैं। उन्होंने विश्व में कर्म को ही प्रधान कर रखा है। जो जैसा करता है, वह वैसा ही फल भोगता है॥2॥"},{"pos":"1","type":"chopai","slok":"तदपि करहिं सम बिषम बिहारा। भगत अभगत हृदय अनुसारा॥\nअगनु अलेप अमान एकरस। रामु सगुन भए भगत प्रेम बस॥3॥","meaning":"तथापि वे भक्त और अभक्त के हृदय के अनुसार सम और विषम व्यवहार करते हैं (भक्त को प्रेम से गले लगा लेते हैं और अभक्त को मारकर तार देते हैं)। गुणरहित, निर्लेप, मानरहित और सदा एकरस भगवान्‌ श्री राम भक्त के प्रेमवश ही सगुण हुए हैं॥3॥"},{"pos":"1","type":"chopai","slok":"राम सदा सेवक रुचि राखी। बेद पुरान साधु सुर साखी॥\nअस जियँ जानि तजहु कुटिलाई। करहु भरत पद प्रीति सुहाई॥4॥","meaning":"श्री रामजी सदा अपने सेवकों (भक्तों) की रुचि रखते आए हैं। वेद, पुराण, साधु और देवता इसके साक्षी हैं। ऐसा हृदय में जानकर कुटिलता छोड़ दो और भरतजी के चरणों में सुंदर प्रीति करो॥4॥"},{"pos":"1","type":"doha","slok":"राम भगत परहित निरत पर दुख दुखी दयाल।\nभगत सिरोमनि भरत तें जनि डरपहु सुरपाल॥219॥","meaning":"हे देवराज इंद्र! श्री रामचंद्रजी के भक्त सदा दूसरों के हित में लगे रहते हैं, वे दूसरों के दुःख से दुःखी और दयालु होते हैं। फिर भरतजी तो भक्तों के शिरोमणि हैं, उनसे बिलकुल न डरो॥219॥"},{"pos":"1","type":"chopai","slok":"सत्यसंध प्रभु सुर हितकारी। भरत राम आयस अनुसारी॥\nस्वारथ बिबस बिकल तुम्ह होहू। भरत दोसु नहिं राउर मोहू॥1॥","meaning":"प्रभु श्री रामचंद्रजी सत्यप्रतिज्ञ और देवताओं का हित करने वाले हैं और भरतजी श्री रामजी की आज्ञा के अनुसार चलने वाले हैं। तुम व्यर्थ ही स्वार्थ के विशेष वश होकर व्याकुल हो रहे हो। इसमें भरतजी का कोई दोष नहीं, तुम्हारा ही मोह है॥1॥"},{"pos":"1","type":"chopai","slok":"सुनि सुरबर सुरगुर बर बानी। भा प्रमोदु मन मिटी गलानी॥\nबरषि प्रसून हरषि सुरराऊ। लगे सराहन भरत सुभाऊ॥2॥","meaning":"देवगुरु बृहस्पतिजी की श्रेष्ठ वाणी सुनकर इंद्र के मन में बड़ा आनंद हुआ और उनकी चिंता मिट गई। तब हर्षित होकर देवराज फूल बरसाकर भरतजी के स्वभाव की सराहना करने लगे॥2॥"}]}